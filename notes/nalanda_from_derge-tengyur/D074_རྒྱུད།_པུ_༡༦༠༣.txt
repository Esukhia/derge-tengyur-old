[རྒྱུད་འགྲེལ། པུ 70a.6]{D074_རྒྱུད།_པུ_༡༦༠༣}༄༅༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཕུན་སུམ་ཚོགས་པ་མ་ཡིན་པ་ཕུན་སུམ་ཚོགས་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། བདག་ཉིད་ཀྱི་མདུན་དུ་ཟངས་ལ་སོགས་
[70a.7]པའི་སྣོད་བྲེ་བཅོ་བརྒྱད་ཤོང་བ་ཅིག་བཞག་ལ། དེའི་ནང་དུ་རིན་པོ་ཆེ་སྣ་གང་ཡང་རུང་བ་ལས་བྱས་པའི་དཔལ་རྡོ་རྗེ་རྣམ་པར་འཇོམས་པ་མཚོན་གང་བའམ། མཐོ་གང་ངམ་ཁྲུ་གང་བ་ལ་སོགས་པ་ཇི་ལྟར་འགྲུབ་པའི་ལུགས་མ་བྱས་ལ་བཞུགས་སུ་གསོལ། ཟངས་ལ་སོགས་པའི་སྣོད་
[70b]
[70b.1]ཁྱོར་བ་གང་ཤོང་བ་ཅིག་ཏུ་ཆུ་གཙང་མ་སྲོག་ཆགས་མེད་པས་བཀང་སྟེ། འབྲུའམ་ཟན་མཐེབ་ཀྱུ་རེ་བཅུག་ལ། ན་མཤྩཎྜ་བཛྲ་ཀྲོ་དྷཱ་ཡ་ཧུ་ལུ་ཧུ་ལུ་ཏིཥྛ་ཏིཥྛ་བནྡྷ་བནྡྷ་ཧ་ན་ཧ་ན་ཨ་མྲྀ་ཏེ་ཧཱུཾ་ཕཊ། ཅེས་ལན་བདུན་བདུན་བརྗོད་ལ་རྡོ་རྗེ་རྣམ་པར་འཇོམས་པ་སྐུ་མདོག་གསེར་བཙོ་མ་ལྟ་བུ་ལ་
[70b.2]དམིགས་ལ་དབུལ་ལོ། །མཆོད་སྦྱིན་གྱི་ཕྱག་རྒྱ་སེ་གོལ་གྱི་སྒྲ་དང་ལྡན་པས་སྣོད་ཆེན་པོ་ཁངས་པར་དབུལ། འབུལ་དུས་སུ་ཁ་དང་ཡན་ལག་བཤལ་ལ་དབུལ་ལོ། །དེ་ལྟར་ཕུལ་བས་ཉི་མ་རེ་ལ་ཀཱཪྵཱ་པ་ཎ་ལྔ་སྟོང་ལྔ་སྟོང་ཐོབ་པར་ངེས་སོ། །དེ་ལྟར་མ་ཆགས་པར་ཉི་མ་རི་རྩེ་ལ་
[70b.3]ཤར་བ་ཕན་ཆད་དང་། ལྟོ་བའི་གོང་དུ་རྫོགས་པར་བྱའོ། །དེ་ལྟར་ཉི་མ་རེ་ལ་ཡི་དམ་དུ་བྱས་པས་འདོད་པའི་དོན་ཕུན་སུམ་ཚོགས་པར་ངེས་སོ། །ལོངས་སྤྱོད་དང་ལྡན་པར་ངེས་པའི་དཔལ་ཚོགས་ཀྱི་གཏོར་མ་རིན་པོ་ཆེ་ལེགས་ཕྲེང་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་
[70b.4]རྫོགས་སོ།། 