[རྒྱུད་འགྲེལ། ངུ 24b.7]{D065_རྒྱུད།_ངུ_༡༣༨༥}༄༅༅། །འཕགས་པ་འཇམ་དཔལ་གཞོན་
[25a]
[25a.1]ནུར་གྱུར་ལ་ཕྱག་འཚལ་ལོ། །མཚན་ཡང་དག་པར་བརྗོད་པའི་སྒོ་ནས་དུས་གསུམ་སངས་རྒྱས་ལ་བལྟ་བ་ནི། །སྙིང་གའི་ཟླ་བའི་རྡོ་རྗེ་ལས་འོད་ཟེར་ཁ་དོག་ལྔ་འཇའ་ཚོན་ལྟ་བུ་ནམ་མཁའི་མཐར་ཐུག་པ་ཐམས་ཅད་སྣང་བས་ཁྱབ་པས་གསལ་བར་བྱས་ལ་བལྟ་བ་དང་། །
[25a.2]འཇིག་རྟེན་གྱི་ཁམས་ནང་ལ་རྒྱ་ཆེ་བའི་སངས་རྒྱས་ཀྱི་ཞིང་ཁམས་ན་དེ་བཞིན་གཤེགས་པ་དཔག་ཏུ་མེད་པ་མཛད་པ་བཅུ་གཉིས་མཛད་པ་དང་། །ཆོས་ཀྱི་འཁོར་ལོ་བསྐོར་བ་དང་། །མཉམ་པར་གཞག་པ་དང་། །དེ་ལས་ལངས་པ་དང་། །བྱང་ཆུབ་སེམས་དཔས་བསྐོར་བ་དང་། །འཁོར་
[25a.3]རྣམ་བཞིས་བསྐོར་བ་དང་། །དེ་བཞིན་གཤེགས་པའི་མཛད་སྤྱོད་དང་། །བྱང་ཆུབ་སེམས་དཔའི་སྤྱད་པ་སྤྱོད་པ་རྣམས་ལ་སེམས་གཏད་ལ་བལྟ་བར་བྱའོ། །དུས་གསུམ་གྱི་སངས་རྒྱས་ལ་བལྟ་བ་རྫོགས་སོ།། 