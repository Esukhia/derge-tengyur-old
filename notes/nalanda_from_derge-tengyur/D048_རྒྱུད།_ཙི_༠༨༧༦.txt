[རྒྱུད་འགྲེལ། ཙི 151a.7]{D048_རྒྱུད།_ཙི_༠༨༧༦}༄༅༅ །རྒྱ་གར་སྐད་དུ། རཏྣ་མཱ་ལ། བོད་སྐད་དུ། རིན་ཆེན་ཕྲེང་བ་མ། ཨོཾ་ཧཱུཾ། དེའི་སྒྲུབ་
[151b]
[151b.1]ཐབས་ནི། ལྷའི་གནས་སུ་སྟོང་ཕྲག་བརྒྱད་བཟླས་པས། དེ་ནས་མཚན་ཕྱེད་ན་རྐང་གདུབ་ཀྱི་སྒྲ་དང་བཅས་པས་འོང་སྟེ་ལྷའི་འདོད་ཡོན་ཐམས་ཅད་སྟེར་བ་དང་། དེ་དང་བཅས་པའི་ལོ་སྟོང་འཚོ་བར་འགྱུར་རོ། །དེ་གཞན་གྱི་རྗེས་སུ་འབྲངས་ནས་ཀྱང་ཨ་པ་ཚ་ར་བསྒྲུབ་པར་བྱའོ། །ལག་
[151b.2]པ་གཉིས་པདྨའི་ཕྱག་རྒྱ་བཅའ་བ་ནི། ཨ་པ་ཚ་རིའི་དམ་ཚིག་གི་ཕྱག་རྒྱའོ། །ཨ་པ་ཚ་རིའི་སྒྲུབ་ཐབས་རྫོགས་སོ།།