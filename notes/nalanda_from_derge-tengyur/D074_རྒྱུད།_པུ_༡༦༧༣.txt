[རྒྱུད་འགྲེལ། པུ 188a.2]{D074_རྒྱུད།_པུ_༡༦༧༣}༄༅༅། །ཡང་འཇིགས་པ་ལས་སྒྲོལ་བར་འདོད་པས། གཟུངས་འདི་བྲིས་ཏེ་གདུགས་སམ་
[188a.3]རྒྱལ་མཚན་གྱི་རྩེ་མོར་བཏགས་ལ་གྲོང་ངམ་གྲོང་ཁྱེར་རམ་སྐྱེས་པའམ། བུད་མེད་ཀྱིས་མཆོད་པ་དང་། བསྐོར་བ་བྱ་སྟེ། གསོལ་བ་བཏབ་ནས་ཚངས་པ་ལ་སོགས་པ་ལ་མཆོད་པ་དང་གཏོར་མ་བྱིན་ཏེ། གཟུངས་འདི་བརྒྱའམ་སྟོང་དུ་བཟླས་བརྗོད་བྱ་བ་དང་། བྲིས་ཏེ་ལུས་
[188a.4]སམ་མགུལ་དུ་བཏགས་ནས་རྟག་ཏུ་འཕགས་མ་གདུགས་དཀར་མོ་ཅན་ཡིད་ལ་བྱེད་པ་དང་གསོལ་བ་འདེབས་ཤིང་བཟླས་བརྗོད་བྱས་ན་རྒྱལ་པོའི་ཆད་པས་འཇིགས་པ་ལ་སོགས་བ་དང་། ལྷའི་གདོན་ལ་སོགས་པ་དང་། མདངས་ཟ་བ་ལ་སོགས་པའི་འཇིགས་བ་དང་། གདོན་
[188a.5]ཐམས་ཅད་ཀྱིས་བྱས་པ་ལ་སོགས་པ་དང་། ནད་དང་རླུང་དང་མཁྲིས་པ་ལ་སོགས་པ་དང་། གཅན་གཟན་སྦྲང་བུ་ཏྲེ་མ་ལ་སོགས་པ་ལས་གྲོལ་བ་དང་། རིམས་ནད་ཐམས་ཅད་གྲོལ་བར་འགྱུར་རོ། །འཇིགས་པ་ལས་སྐྱོབ་པའི་ཐབས་རྫོགས་སོ།། 