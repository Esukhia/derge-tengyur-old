[ཏ།196a]༄༅༅། །རྒྱ་གར་སྐད་དུ། བ་ལིཾ་ཀརྨ་ཀྲ་མ་ནཱ་མ། བོད་སྐད་དུ། གཏོར་མའི་ལས་ཀྱི་རིམ་པ་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །བླ་མེད་དཀོན་མཆོག་གསུམ་པོ་དང་། །དེ་ཡི་
ཆོས་སྐྱོང་སྲུང་མ་ལ། །བཟོད་གསོལ་དོན་དུ་འདུད་པ་དང་། །རྒྱུ་ཡི་ཕྱིར་ཀྱང་ཕྱག་འཚལ་ལོ། །ཚོགས་གཉིས་རྫོགས་པར་བྱ་བ་དང་། །སྔ་མའི་ལན་ཆགས་བྲལ་བ་དང་། །འཕྲལ་གྱི་བར་ཆད་ཉེར་ཞིའི་ཕྱིར། །གཏོར་མ་རྒྱུན་དུ་གཏང་བར་བྱ། །ཚོགས་ཀྱི་འཁོར་ལོ་ཆེན་པོ་དང་། །
ཕྲིན་ལས་རྣམ་བཞི་རྩོམ་པ་དང་། །དབང་བསྐུར་ཆེན་པོ་བྱེད་པའི་ཚེ། །གཏོར་མའི་རིམ་པ་འདི་ལྟར་བྱ། །ཡོ་བྱད་དང་ནི་བཅའ་ཐབས་དང་། །དགོད་རིམ་དང་ཡང་བྱིན་རླབས་དང་། །དབུལ་དང་དབང་བསྐུར་དགྱེ་བ་བདུན། །ལས་ཀྱི་རིམ་པ་མདོར་བསྡུས་པའོ། །ཤ་དང་བདུད་རྩི་ཟས་ལྔ་དང་། །
[196b]གཞན་ཡང་བཟའ་བཏུང་སྣ་ཚོགས་ཏེ། །གྲོ་ག་འམ་རས་སམ་ཤིང་ཤུན་ལ། །མཆོད་པའི་བྱེ་བྲག་སྣ་ཚོགས་བྱ། །མདོར་ན་སྣ་ཚོགས་པ་ཡི་རྫས། །སྡིག་པ་མེད་ཅིང་གནོད་པ་མེད། །ཡོ་བྱད་དམ་པར་འདི་བཤད་དོ། །གཞན་ཡང་གཏོར་མ་ཆེན་པོ་ནི། །ཤིན་ཏུ་ཆེ་བའི་སྣོད་དག་ཏུ། །
མཆོད་པའི་བྱེ་བྲག་ཁ་ཟས་ཀྱིས། །ཁེངས་པར་བཀང་བའི་སྟེང་དག་ཏུ། །ཨ་ཤྭདྠ་ཡི་ཤིང་དག་ལ། །གྲུ་གསུམ་ཕྱག་རྒྱ་བྱས་ཏེ་གཞག །གྲུ་གསུམ་རྩེ་ལ་མར་མེ་གསུམ། །ཉིན་མཚན་རྟག་ཏུ་གཏང་བར་བྱ། །དེ་རུ་འཕན་དང་རྒྱལ་མཚན་དང་། །གདུགས་དང་ཕྱག་རྒྱ་སྣ་ཚོགས་གཞག།
དེ་ཡི་དབུས་སུ་ཟན་ཁམ་གསུམ། །སྟེང་དུ་བྷ་ནྡྷ་མཚན་བཟངས་དག །ཁྲག་ཆེན་དག་གིས་གང་བ་གཞག །གཞན་ཡང་མཛེས་པའི་སྣོད་དག་ཏུ། །ཁེངས་པར་བཀང་བའི་སྟེང་དག་ཏུ། །འཕན་དང་རྒྱལ་མཚན་གདུགས་རྣམས་གཟུགས། །མར་མེ་གཅིག་ཀྱང་རྟག་ཏུ་གཏང་། །མཁའ་
འགྲོ་མ་དང་ཕྱོགས་སྐྱོང་ནི། །མཛེས་པའི་སྣོད་དུ་རྫས་རྣམས་ཀྱིས། །ལེགས་པར་བཀང་སྟེ་གཞག་པར་བྱ། །ཚོགས་དང་ཚོགས་ཀྱི་རོལ་པ་ཡིན། །ལྷག་མ་དག་ལ་ལྷག་མ་བྱ། །ཀུན་ཀྱང་གཅན་གཟན་རྗེས་བཞིན་ནམ། །ལས་ཀྱི་དབྱིབས་དང་སྦྱར་བར་བྱ། །ཆང་དང་ཁྲག་དང་ཆུ་ཡིས་
སྦྱང་། །གཏོར་ཆེན་རྩ་བའི་དབུས་སུ་གཞག །ཡང་ན་བྱང་ཤར་མཚམས་སུ་གཞག །ལྷག་མ་ལྷོ་ཡི་ཕྱོགས་སུའོ། །ཕྱོགས་སྐྱོང་ཤར་ཏེ་མཁའ་འགྲོ་ནུབ། །ཤིན་ཏུ་ལྷག་མ་མདུན་ནམ་བྱང་། །ཡཾ་ལས་རླུང་དང་རཾ་ལས་མེ། །ཨ་ལས་སྣོད་ཀྱི་ནང་དག་ཏུ། །ཨཾ་ལས་ཉི་མའི་དཀྱིལ་
འཁོར་བསམ། །དེ་ཡི་དབུས་དང་ཕྱོགས་མཚམས་སུ། །ཧཱུཾ་བྷྲཱུཾ་ཨཱཾ་ཛྲཱྀཾ་ཁཾ། ན་གོ་ཀུ་ད་ཧ། དྲི་ཆུ་དྲི་ཆེན་ཁྲག་དང་ག་བུར་ཤེལ། །མི་དང་བ་ལང་ཁྱི་གླང་རྟ། །དེ་ཡི་སྟེང་དུ་ཡིག་འབྲུ་བསམ། །དེ་ལས་རིགས་ལྔ་ཡབ་ཡུམ་བསམ། །དེ་སྟེང་ཨོཾ་ལས་ཟླ་བ་སྟེ། །དེ་སྟེང་ཧཱུཾ་ལས་རྡོ་རྗེ་བསམ། །
ཕཊ་ཀྱིས་བུད་ཅིང་འབར་བ་དང་། །བསྲོས་ཏེ་དྲོས་པས་ཡབ་ཡུམ་རོལ། །བྱང་ཆུབ་སེམས་ཀྱི་འོད་ཟེར་གྱིས། །ཕྱོགས་བཅུ་དག་ན་གནས་པ་ཡི། །བདེ་གཤེགས་ཡེ་ཤེས་བྱང་ཆུབ་སེམས། །སེམས་ཅན་རྣམས་ཀྱི་བཀྲག་གཟི་མདངས། །རྩི་ཤིང་ནགས་ཚལ་བཅུད་བསྡུས་ཏེ། །
[197a]སླར་ཡང་ཇི་བཞིན་དགུག་པར་བྱ། །ཐིམ་ནས་ཐམས་ཅད་འོད་དུ་ཞུ། །ཨོཾ་ཨཱཿ་ཧཱུཾ་གིས་བྱིན་གྱིས་བརླབ། །ལས་ཀྱི་སྐབས་ལ་བབ་པ་དང་། །གཏོར་ཆེན་བྷནྡྷའི་ནང་དུ་ནི། །སྒྲུབ་ཐབས་གཞུང་བཞིན་བསྒོམས་ནས་སུ། །དེ་ཡི་ཕྱི་རིམ་བར་ཁྱམས་ལ། །ལྷ་བརྒྱད་
འཁོར་བཅས་མོས་པས་བསྒོམ། །གཉིས་པ་ལ་ནི་ཕྱོགས་སྐྱོང་དང་། །དེ་བཞིན་གསུམ་པར་ཀླུ་ཆེན་བརྒྱད། །འཁོར་དང་བཅས་པ་མོས་པས་སོ། །ཚོགས་ཀྱི་རྫས་རྣམས་དྲངས་པ་ལ། །བསང་གཏོར་བྱས་ཏེ་བྱིན་གྱིས་བརླབ། །ཕུད་སྤྲོས་པདྨའི་ཕྱག་རྒྱས་བླང་། །སྔགས་འདི་བརྗོད་ཅིང་
དབུལ་བར་བྱ། །ཨོཾ་ཨེ་ཧྱེ་ཧི་བཛྲ་ཨི་དཾ་བ་ལིཾ་ཁཱ་ཧི། ལྷ་རྣམས་ཀུན་ལ་དེ་བཞིན་དབུལ། །བསྲུང་བའི་དབང་སྔགས་བརྗོད་ཅིང་དབུལ། །བསྟོད་ཅིང་རྡོ་རྗེ་གླུ་ཡང་བླང་། །དེ་ནས་ལྷག་མའི་ཕུད་སྤྲོས་ཏེ། །གྲུ་གསུམ་ཟླ་བའི་སྟེང་དག་ཏུ། །བདག་ཉིད་ཀྱེ་ཡི་རྡོ་རྗེར་བསྒོམ། །དེ་ཡི་ཁྱམས་
ལ་མཁའ་འགྲོ་མ། །འཁོར་དང་བཅས་པ་མོས་པས་བསམ། །གཉིས་པ་ལ་ནི་དབང་ཕྱུག་མ། །གཞན་ཡང་འགྲོ་བ་རིས་དྲུག་དང་། །དམིགས་ཀྱི་ཡུལ་གྱི་ལྷ་འདྲེ་རྣམས། །ལྕགས་ཀྱུའི་ཕྱག་རྒྱ་བཅས་ནས་སུ། །ཨོཾ་ཨེ་ཧྱེ་ཧི། སརྦ་ཡོ་གི་ནི། སརྦ་ཌཱ་ཀི་ནི། པྲཧྨ་ཎི། རུ་ཏྲ་ནི།
མ་ཧེ་ཤྭ་རི། བེཥྞ་བེ། །བཱ་རཱ་ཧི། ན་ཡ་སིཾ་ག །ཨ་ཡ་ཏེ། ཨགྣ་ཡེ། བ་རུ་ཎ་ཡེ། བ་ཡ་བེ། ཀུ་མཱ་རི། ཀོ་བེ་ར། ག་རུ་ཎི། པསྣ་ཀི །བྱི་ན་ཡ་ཀི །བྷི་པ་ས་ཏྲི། བྷེ་པྲ་མ་ནི། བྷེ་སྐ་རི། ཙ་མུཎྜི། སརྦ་དེ་བ། སརྦ་ཨ་སུ་ར། སརྦ་མ་ནུ་ཥ། སརྦ་ཏིརྱ་ཀ །སརྦ་པྲེ་ཏ་ཀ །
སརྦ་ན་ར་ཀ། །སརྦ་གྷཱུ་ཏ། པི་ཤཱ་ཅ། ཨཱུ་ཤྨ་ནྡ། ཨ་སྨ་ར་ཏ་ཡ། མོས་པའི་ཚུལ་དུ་སྤྱན་དྲངས་མཆོད། །པདྨའི་ཕྱག་རྒྱས་བླངས་ལ་དབུས། །པུཥྤ། དྷཱུ་པ། དཱི་པ། གནྡྷ། ནཻ་བི་ཏྱེ། པཉྩ་ཨ་མྲྀ་ཏེ། མ་ཐ། དྲ་རྩ་བ་ཏ་ག་ཏེ། ཙ་ཏྲ་ཙ་མ་ར། ས་ཡོ་ཐ། མ་ཙ་མ་ས། མ་ཧཱ་ར་ཀྟ། ན་ན་ཁཱ་ཧི། སཾ་བུརྞཾ། ཨི་དཾ་བ་
ལིཾ་བྷུཾ་ཛ་ཐ། གྲྀ་ཧྞ་ཐ་ས་མ་ཡ་རཀྵ་ཐ་མ་མ་སརྦ་ཨ་ཐེ། ཧ་ས་ཡཾ། ཀུ་རོ་ཐ། ཨ་ཏྲ། སཱ་དྷ་ནི། ཡི་ཤྲ་ཏྲཥྚ་ཤཾ། རཀྵ་སརྦཾ། ཨརྠཾ། ཡ་ཐཻ་བཾ། ཡ་ཐེཥྚཾ། བྷུཾ་ཇ་ཐ། ཧཱུཾ་ཧཱུཾ་ཕཊ་ཕཊ་སྭཱ་ཧཱ། པི་བ་ཐ། མ་ཏི་ཀྲ་མ་ཐ། མ་མ་སརྦ་ས་པ་རི། ས་ཏ་སུ་ཁཾ་བི་ཤོ་དྷ་ན་ཡེ་སྭཱ་ཧཱ། ཡི་ཀ་བྷ་བནྟུ། ཨོཾ་ཨཱཿ་ཧཱུཾ།
[197b]ཧཱུཾ་ཧཱུཾ་ཕཊ་ཕཊ་སྭཱ་ཧཱ། རོལ་མོའི་སྒྲ་དང་རྡོ་རྗེ་གླུ་བླངས་ཏེ། ལྷག་མའི་གཏོར་མ་དབུལ་བར་བྱའོ། །བདག་ཉིད་དགྱེས་རྡོར་རྣལ་འབྱོར་གྱིས། །ཆོས་འབྱུང་ནང་དུ་འདབ་བརྒྱད་གསུམ། །རིམ་པར་དཀར་ནག་དམར་པོའོ། །དེ་ཡང་ཡིག་འབྲུ་གསུམ་ལས་བསྒོམ། །ལྷ་དང་ཕྱོགས་སྐྱོང་
ཀླུ་ཆེན་བརྒྱད། །ཨོཾ་ཨཱཿ་ཧཱུཾ་ལས་པད་མདོག་བཞིན། །ཞལ་གཅིག་ཕྱག་གཉིས་རྡོར་དྲིལ་འཆང་། །རང་གི་ཡུམ་ཡང་དེ་བཞིན་ཏེ། །བརྐྱང་བསྐུམ་ཚུལ་གྱིས་ཀུན་ཀྱང་གནས། །ས་བོན་ལས་ནི་འོད་ཟེར་སྤྲོ། །གཟུགས་དང་གཟུགས་མེད་ལྷ་བརྒྱད་ལ། །འདོད་ཁམས་ལྷ་མི་ཕྱོགས་
སྐྱོང་སྟེ། །ངན་སོང་གསུམ་དང་ལྷ་མ་ཡིན། །ཀླུ་ཆེན་བརྒྱད་ལ་བསྟིམ་པར་བྱ། །བདག་གི་ཐུགས་ཀའི་ས་བོན་ལས། །ཕྱག་རྒྱ་བཞི་ཡིས་སྐུ་གསུང་ཐུགས། །རང་བཞིན་གནས་ནས་སྤྱན་དྲངས་ཏེ། །ཕྱི་ནང་གསང་བས་མཆོད་བྱ་སྟེ། །ལྷ་དང་ཕྱོགས་སྐྱོང་ཀླུ་བརྒྱད་ལ། །རྣམ་སྣང་
མི་བསྐྱོད་མཐའ་ཡས་ཀྱིས། །རིམ་པ་ཇི་བཞིན་དབང་བསྐུར་བྱ། །དེ་ལ་སྔགས་འདིས་རབ་ཏུ་འབུལ། །པདྨའི་ཕྱག་རྒྱས་བླངས་ནས་སུ། །ཨོཾ་ཨིནྡ་ཡ་མ་ཛ་ལ། ཡཀྵ་ཛཿ་ཧཱུཾ་བཾ་ཧོཿ་བྷཱུ་ཏ་བཧྣི། བཱ་ཡུ། རཀྵ། ཙནྡ། སུརྫ་མཱ་ཏ། པཔྤ། ཏ་ལ། པཱ་ཏཱ་ལ། ཨ་ཋ་སཔྤ་སྭཱ་ཧཱ། ཨི་དཾ་བ་
ལིཾ་བྷུཾ་ཛ། ཛི་གྷ་མཾ་ས་དྷཱུ་པཾ་པུཥྤེ་དཱི་པཾ། གནྡྷེ། པིཾ་གྷ། ཨཾ་བ། ཀཙྪ། ཁནྟི། ཁུ་ཎི། ཕེ་ཊ། ག་ད། ཨོཾ་ཨ་ཀཱ་རོ་མུ་ཁཾ། སརྦ་དྷརྨཱཎཱ། ཨཱདྱ་ནུཏྤནྣ་ཏྭཱཏ། ཨོཾ་ཨཱཿ་ཧཱུཾ་སྭཱ་ཧཱ། རྡོ་རྗེ་གླུ་དང་རོལ་མོའི་སྒྲས། །མཆོད་དེ་ཉིན་མོ་ལན་གསུམ་གཏང་། །ཡི་དམ་ལྷ་ཡི་རྣལ་འབྱོར་གྱིས། །མཆོད་
པའི་རྫས་ལ་བསང་གཏོར་བརླབ། །འདབ་བརྒྱད་དབུས་ཀྱི་ལྟེ་བ་ལ། །མཁའ་འགྲོ་འཁོར་བཅས་དམིགས་བྱས་ཏེ། །བཛྲ་ཌཱ་ཀི་ནི། སིཾ་གི་ནི། བྱཱ་གྷྲི་ནི། ཛཾ་བུ་གི་ནི། ལུ་ཀི་ནི། ཌཱ་ཀི་ནི། དཱི་པི་ནི། ཙུ་པི་ནི། ཀཾ་པོ་ཛི་ནི། བརྗོད་པ་ཙམ་གྱིས་དམིགས་བྱས་ཏེ། །འདབ་བརྒྱད་ལ་ནི་
མཁའ་འགྲོ་མ། །གྲུ་ཆད་ལ་ནི་ཁམས་གསུམ་གྱི། །གཙོ་བོ་ཐམས་ཅད་བསམ་པར་བྱ། །ཁྱམས་ལ་འཁོར་རྣམས་ཐམས་ཅད་དོ། །ཨོཾ་ཨཱཿ་ཧཱུཾ། ཀུན་ཀྱང་སྐུ་གསུང་ཐུགས་དང་ལྡན། །བྷ་གའི་ཕྱག་རྒྱ་མགོ་སྟེང་བཅའ། །ཨོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ། ཨཱདྱ་ནུ་ཏྤནྣ་རྭཱཏ། སྤྱན་
[198a]དྲངས་བསྟིམས་ལ་བར་ཆོད་བགེགས། །འོང་བ་བསྲུང་ཕྱིར་འདི་སྐད་དོ། །ཨོཾ་ན་མཿ་སམནྟ་ཀཱ་ཡ་ཝཱ་ཀ་ཙིཏྟ་བཛྲ་ཎཾ། ན་མོ་བཛྲ་ཀྲོ་དྷ་ཡ། མ་ཧཱ་དཾ་ཥོཊྚྸ་ཀ་ཊ། བྷཻ་ར་བཱ་ཡ། ཨ་སི་མུ་ཤཱུ་ལ་པཪྴུ་པཱ་ཤ་ཧསྟཱ་ཡ། ཨོཾ་ཨ་མྲྀ་ཏ་ཀུ་ཎྜ་ལི། ཁ་ཁ། ཁཱ་ཧི་ཁཱ་ཧི། ཏིཥྛ་ཏིཥྛ།
བནྡྷ་བནྡྷ། ཧ་ན་ཧ་ན། མ་ཐ་མ་ཐ། གརྫ་གརྫ། སྥོ་ཊ་ཡ་སྥོ་ཊ་ཡ། བི་སྥོ་ཊ་ཡ་བི་སྥོགྶ་ཡ། སརྦ་བིགྷྣཱ་ན་བི་ནཱ་ཡ་ནཱཾ། མ་ཧཱ་ཀ་བི་དེ། བི་བི་ཏནྟ་ཀ་རཱ་ཡ། སརྦ་གཽ་རཱི་ཨུ་པ་ཐ་བ་ས་མ་ནཾ། ཀུ་རུ་ཀུ་རུ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱ་ཧཱ། དེ་ལྟར་བདུད་རྩིས་མཚམས་བཅད་ནས། །པདྨའི་ཕྱག་རྒྱས་གཏོར་མ་
དབུལ། །བ་ལིཾ་ག་ཐ། ཨོཾ་ཨཱ་ར་ལི་ཧོཿ་ཛཿ་ཧཱུཾ་བཾ་ཧོཿ། བཛྲཌཱ་ཀི་ན་མཿ་ས་མ་ཡ་སྟྭཾ། དྲྀ་ཤྱ་ཧོཿ། ཨོཾ་ཁ་ཁ་ཁཱ་ཧི་ཁཱ་ཧི། སརྦ་བྷཱུ་ཏ། པྲེ་ཏ་རཱཀྵ་ས། པི་ཤཱ་ཙ་ཨུཥྨ་ནྡ་ཨ་པ་སྨར། ཌཱ་ཀི་ནྱེ་ད་ཡ། ཨི་དཾ་བ་ལིཾ་གྲྀ་ཧྞནྟུ། སརྦ་སིདྡྷི་མྨེ་པྲ་ཡ་ཙྪནྡུ། ས་མ་ཡར་ཀྵ་ནྟུ། ས་མ་ཡ་རཀྵྣྟུ། ཡ་ཐ་བཾ། ཡ་ཐེཥེཊ། བྷུཉྫ་ཐ། བི་བ་ཐ།
མ་ཏི་ཀྲ་མ་ཐ། མ་མ་སརྦ་པ་རི་པུ་ཀ །ཏ་ཏ་སུ་ཀ་བི་ཤོ་དྷ་ཡ་སྭཱ་ཧཱ། ཨོཾ་ཨ་ཀྲ་བི་ཀྲེ། སྨ་ཤ་ནེ་པ། པརྦ་དེ། ཀནྡྷ་རེ། གྷུ་ཧེ་གྲ་མེ། པརྦ་སྱེ། པ་ཐེ། ཁེ་དྲ། སོརྞ་མ་ཀ་ར། བི་སེ་ས་ཏ་བ་ཛ་ནི། ཐང་ལ་ག་ཏེ་བུ་མོ། མ་ཏཾ་ག་ཏ། བི་སེ་སྭཱ་ཧཱ། ཀྲྀཥྞ་རུ་ཏྲ། མ་ཧཱ་རུ་ཏྲ། དེ་བ་ཏྭཏ་ཏྲ། ས་མ་སྲེད་ཏ། ཀྲེ་ན་ཀར་
ལ་པི་པ་ཛི། ནན་ཏ་ཏི་ཏ། བི་ན་ཡ་ཀ །ཙ་མུཎྜི། གོ་ར་པི་པ་ཙི། ཨུ་མ་དེ་བི་ཏུ། སྟ་པ་ཛ་ཡཤྩ། བི་ཛ་ཡ། ཙི་བུ་བ། ཨ་ཙི་ཏ། ཨ་པ་ར་ཙི་ཏ། ཛི་ཀ་ལི། ཀཱ་ཡ་བྷ་བཱནྟུ། ཨོཾ་ཨཱཿ་མཾ་ཧཱུཾ་ཕཊ་སྭཱ་ཧཱ། དེ་ལྟར་ཕུལ་ཏེ་གསོལ་བ་དང་། །སེ་གོལ་བརྡབ་ཅིང་གཤེགས་སུ་གསོལ། །ཨོཾ་ཀྲྀ་ཏོ་བ་སརྦྦ་ས་ཏྭཱརྠ།
སིདྡྷི་མ་དཏྟཱ་ཐཱ་ནུ་ག། གཙྪ་ཏྭཱཾ་བུ་དྡྷཱ་བི་ཥ་ཡཾ། པུ་ནེ་རེ་ག་མ་ན་ཡཙྪ། རང་རང་གནས་སུ་ཡུད་ཙམ་གྱིས། །ཕྱིན་ཏེ་རྣལ་འབྱོར་བསྒོ་བ་ཉན། །དེ་ལྟར་མཚན་མོ་ལན་གསུམ་གཏང་། །ཡི་དམ་ལྷ་ཡི་རྣལ་འབྱོར་གྱིས། །ལྕེ་ལ་རྡོ་རྗེ་བསྒོམ་བྱས་ཏེ། །ལྷའམ་ཆོས་ཉིད་རོལ་བསམས་ན། །
དངོས་གྲུབ་རིམ་པར་འགྲུབ་པར་འགྱུར། །རྣལ་འབྱོར་རོལ་པའི་ལྷག་མ་ལ། །ཤིན་ཏུ་ལྷག་མའི་གཏོར་མ་བྱ། །ལྟེ་བར་བདག་ཉིད་ཡི་དམ་བསྒོམ། །པྲེ་ཏ་བརྗོད་ཅིང་ཟུར་དྲུག་ལ། །ཡི་དགས་ཐམས་ཅད་བསྡུ་བར་བྱ། །ཨོཾ་ཨུ་ཙིཥྚ་ཨ་དྷི་ཏིཥྚ་བྷཱུ་ཛ་དེ་བི་ཐ་ཧཱུཾ་ཧཱུཾ་ཕཊ། སྡུག་བསྔལ་
[198b]བྲལ་ཞིང་ཚིམ་པར་བསམ། །སྒྲུབ་པའི་ཞག་གྲངས་ཐོན་པ་དང་། །སློབ་མའི་མགོ་སྟེང་གཏོར་མ་གཞག །རྟག་ཏུ་བསྲུང་ཞིང་སྐྱོབ་པ་དང་། །ཕྲིན་ལས་བཞི་ཡི་དབང་ཐོབ་བསམ། །སུམ་མདོའམ་ལམ་ཀའི་བཞི་མདོའམ། །དུར་ཁྲོད་ཡང་ན་ཆུ་འགྲམ་དུ། །ནམ་ཕྱེད་ན་ནི་གཏོར་མ་
གཏང་། །བྱང་ཤར་མཚམས་སུ་གཏོར་ཆེན་བསྐྱལ། །མདོར་ན་གནས་པའི་གོ་རིམས་ཀྱིས། །སྐྱེལ་བའི་ས་རུ་ཕྱིན་པ་དང་། །ཕྱོགས་ཕྱོགས་གདོན་རྣམས་ཟིལ་མནན་ཕྱིར། །ཕྱོགས་བཞི་དག་ཏུ་ཁ་བལྟས་ཏེ། །རྡོ་རྗེ་གསོར་ཞིང་དྲིལ་བུ་དཀྲོལ། །ལག་པ་གཡོན་ནས་གཡས་སུ་
བསྒྱུར། །རྐང་པ་གཡོན་ནས་གཡས་སུ་བརྡབ། །ལག་པ་བརྐྱང་སྟེ་འཕྱང་ཞིང་འཕུར། །ལོང་མོ་གཤིབས་ཏེ་འགྱིང་བག་གིས། །འགྱུར་ཞིང་གཡོན་དུ་བགྲད་ཅིང་བལྟ། །རང་སྔགས་གདོན་ཅིང་དགྱེ་བར་བྱའོ། །རྡོ་རྗེའི་གླུ་ཡང་དྲག་ཏུ་བླང་། །རོལ་མོའི་སྒྲ་ཡང་དྲག་ཏུ་བརྡུང་། །འདི་
ནི་མཁས་པ་རྣམས་ཀྱི་གཞུང་། །རྒྱུད་རྣམས་དང་ནི་འགལ་བ་མེད། །གདམས་ངག་རིམ་པ་འདི་བྲིས་པས། །ལྷག་ཆད་ནོར་བ་ཅི་མཆིས་པ། །དཀོན་མཆོག་བླ་མ་ཆོས་སྐྱོང་དང་། །མཁས་པ་རྣམས་ལ་བཟོད་པར་གསོལ། །རྨོངས་པ་རྣམས་ལ་མིག་ཕྱེ་བས། །ལས་ཀྱི་གཞུང་བསྲངས་
དགེ་རྩ་གང་། །བདག་དང་རྣལ་འབྱོར་ཐམས་ཅད་དང་། །སེམས་ཅན་ཀུན་གྱི་དོན་དུ་བསྔོ། །སློབ་དཔོན་ཆེན་པོ་ཁ་ཆེ་རིན་ཆེན་རྡོ་རྗེས་མཛད་པ་རྫོགས་སོ།། 