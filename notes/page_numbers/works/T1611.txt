[ཡ།82a]༄༅༅། །རྒྱ་གར་སྐད་དུ། ཤྲཱི་བཛྲ་ཙ་ཏུར་པཱི་ཋ་སཱ་དྷ་ནཾ་ནཱ་མ། བོད་སྐད་དུ་
དཔལ་རྡོ་རྗེ་གདན་བཞིའི་སྒྲུབ་ཐབས་ཞེས་བྱ་བ། བླ་མ་དང་རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ། །རྣལ་འབྱོར་ནམ་མཁའ་མགོན་དེ་ཉིད། །རྣལ་འབྱོར་མ་ཡི་ཚོགས་ཀྱི་གཙོ། །དེ་ཡི་སྒྲུབ་ཐབས་ཆེན་པོ་བརྗོད། །ཆུང་དང་བར་མ་ལ་སོགས་དབྱེ། །ཡིད་དང་རྗེས་སུ་མཐུན་ཕྱོགས་སུ། །བདེ་
བའི་སྟན་ལ་འཁོད་ནས་ནི། །སྔགས་པ་རྣལ་འབྱོར་ལ་གཞོལ་བས། །ལག་པ་དག་པ་ལ་སོགས་བྱ། །ཟླ་བའི་དཀྱིལ་འཁོར་ལ་གནས་པའི། །སྙིང་གར་ཧཱུཾ་ཡིག་བསྒོམས་ནས་ནི། །རྩེ་མོ་ལྔ་པའི་རྡོ་རྗེ་མཆོག །མཉམ་པར་གཞག་པས་བསྒོམ་པར་བྱ། །ཞེས་པས་སེམས་སྦྱང་བར་བྱའོ། །མགྲིན་
པར་ཧྲཱིཿཡིད་ལས་སྐྱེས་པའི། པད་འདབ་རྩེ་མོར་ཟླ་དཀྱིལ་འཁོར། །དེ་ཡི་དབུས་སུ་ཧཱུྃ་ཡིག་སྟེ། །དེ་ལས་རྡོ་རྗེ་བསྒོམ་པར་བྱ། །ཨོཾ་ཨཱཿཛི་ཧྭ་སཾ་བརྟ་ནི་ཧཱུྃ་ཕཊ་ཅེས་པས་ལྕེ་སྦྱང་བར་བྱའོ། །གཡས་པ་ཨ་ཡིག་ལས་སྐྱེས་པའི། །ཉི་མར་རྡོ་རྗེ་གཟུགས་བརྙན་ཏེ། །གཡོན་པ་སཾ་ཡིག་ལས་སྐྱེས་
[82b]པའི། །ཟླ་བ་པདྨ་རྣམ་པར་བསྒོམ། །དཀར་པོ་དུ་བ་དུང་པདྨ། །ཉི་མའི་ལག་པའི་ཁྲོ་བོ་སོགས། །གི་ཝང་དྲི་གསུམ་འཇིགས་པ་དང་། །ས་གདུགས་ཟླ་བའི་ལག་པ་ལ། །ཉི་མ་ཟླ་བ་གཉིས་ཀ་ཡང་། །མཐེ་བོང་ཡེ་ཤེས་རྣམ་ཤེས་སོ། །དེ་ལ་སུཾ་ཡིག་ལ་སོགས་པའི། །ས་བོན་བཅུ་
རྣམས་དགོད་པར་བྱ། །དེ་ལ་ཡིད་ཀྱི་ས་བོན་བཅུ་པོ་རྣམས་ནི། སུྃ་ཀྵུྃ་ཡུྃ་ཧཱུྃ་ཨ། སྨྲྱུྃ་ཧྨྲྱུྃ། ཡྨྲྱུྃ། ཀྵྨྲྱུྃ། སཿཞེས་པས་ལག་པ་སྦྱང་བར་བྱའོ། །པདྨ་ཡེ་ཤེས་ཀྱིས་ནི་མནན། །སོར་མོ་ལྷག་མ་རྩེ་གསུམ་སྟེ། །འདི་ཡིས་ཡན་ལག་བརྒྱད་ཕྱོགས་སུ། །ཇི་བཞིན་རིམ་པར་བསྲུང་བར་བྱ། །སྔོན་དུ་ལྕེ་ལ་དགོད་
པ་ནི། །འདི་ཡི་ཡི་གེ་སུྃ་ཡིག་གོ། །སྤྱི་བོར་ཀྵུྃ་ཡིག་དགོད་པར་བྱའོ། །ཡུཾ་ཡིག་ཡུ་ཡུ་ཡུ་ཡུ་རྣ་བ་སྣ་དག་ལ། །མིག་གཉིས་ལ་ནི་ཧཱུྃ་ཡིག་གོ། །མགྲིན་པར་ཆུ་ནི་བརྩེགས་པའོ། །དཔུང་པ་གཉིས་ལ་དགོད་པ་ནི། །ཤིན་ཏུ་མཛེས་པའི་ས་བོན་བརྩེགས། །ཧཱུྃ། རླུང་གི་ཡི་གེ་བརྩེགས་པ་ཡི། །
ས་བོན་སྙིང་གའི་གནས་སུ་དགོད། །ཡྨྲྱུྃ་མེ་ཡི་ཡི་གེ་བརྩེགས་པ་ཡི། །ས་བོན་ལྟེ་བའི་ཕྱོགས་སུ་དགོད། །ཞེས་པས། སྨྲྱུྃ་ཡན་ལག་བརྒྱད་བསྲུང་བར་བྱའོ། །རྣལ་འབྱོར་པ་ཡིས་ཇི་བཞིན་རིམ། །དེ་ནས་སེམས་ནི་བྱིན་གྱིས་བརླབ། །མཉམ་པར་བཞག་པས་སྔགས་རྣམས་ཀྱིས། །
ངག་དང་ལུས་ཀྱང་བྱིན་གྱིས་བརླབ། ཡུ་ཨོཾ་བཛྲ་ཙི་ཏྟ་ཧཱུྃ། ཨོཾ་བཛྲ་ཝཱ་ཀ་ཨཱ། ཨོཾ་བཛྲ་ཀཱ་ཡ་ཧོཿཞེས་པས་ལུས་གསུམ་བྱིན་གྱིས་བརླབ་པར་བྱའོ། །རྡོ་རྗེ་ཁུ་ཚུར་གཉིས་བཅིངས་ལ། །དཀར་པོ་དང་ནི་གི་ཝང་སྦྱར། །དུང་དང་ཉ་ཕྱིས་སོགས་སྣོད་དུ། །བསང་གཏོར་ཆེད་དུ་བྱིན་གྱིས་བརླབ། །
སྨྲྃ་སརྦྦ་སྃ་ཤོ་དྷ་ནི་ཧཱུྃ་ཕཊ། རྡོ་རྗེ་བཅིངས་པར་བརྟན་བྱས་ནས། །དྲི་གསུམ་དུ་བ་བསྒྲེང་པར་བྱ། །སེམས་ལ་རྡོ་རྗེའི་ཕྱག་རྒྱ་ཡིས། །མཆོད་ཡོན་དུང་ཆོས་བྱིན་གྱིས་བརླབ། །ཨོཾ་པྲ་ཏཱི་ཙྪ་ཨརྒྷྃ་ཧཱུྃ། ཉི་མའི་ལག་པ་བརྐྱང་ནས་ནི། །དཀར་པོ་དང་ནི་ཡེ་ཤེས་སྦྱར། །སྔགས་པས་གསང་
ཡུ་སྔགས་དང་ལྡན་པས། །ཞལ་བསིལ་དུང་ནི་བྱིན་གྱིས་བརླབ། །ཨོཾ་པྲ་ཝ་ར་སཏྐཱ་ར་པཱ་དྱཾ་པྲ་ཏཱི་ཙྪ་ཧཱུྃ་སྭཱ་ཧཱ། ཞེས་པས་དུང་ཆོས་རྣམས་བྱིན་གྱིས་བརླབ་པར་བྱའོ། །རང་རང་སྔགས་རྣམས་ཁོ་ན་དང་། །ཕྱག་རྒྱ་རྣམས་ཀྱིས་དེ་བཞིན་དུའང་། །དྲི་ལ་སོགས་པ་དེ་བཞིན་རིམ། །སྔགས་པས་བྱིན་
[83a]གྱིས་བརླབ་པར་བྱའོ། །འདིར་བྱིན་གྱིས་རློབ་པའི་སྔགས་རྣམས་ནི། །ཨོཾ་ཧཱུྃ་སྭཱ་ཧཱ། དྲིའིའོ། །ཨོཾ་ཤྲཱིཾ་སྭཱ་ཧཱ། མེ་ཏོག་གིའོ། །ཨོཾ་ཀྵྃ་སྭཱ་ཧཱ། བདུག་སྤོས་ཀྱིའོ། །ཨོཾ་ཀྵུྃ་སྭཱ་ཧཱ། མར་མེའི་འོ། །ཨོཾ་ཨི་སྭཱ་ཧཱ། ལྷ་བཤོས་ཀྱིའོ། །ཨོཾ་གུྃ་སྭཱ་ཧཱ། གཏོར་མའི་ཉེར་སྤྱོད་
ཀྱིའོ། །ཨོཾ་སརྦ་བི་མ་ལ་སྃ་ཤོ་དྷ་ནི་ཧཱུྃ་ཕཊ། མཆོད་པའི་ཡན་ལག་བསང་གཏོར་བྱ་བའི་སྔགས་སོ། །ཟླ་བ་ཉི་མ་བརྐྱང་ནས་ནི། །མཐེ་བོང་གཉིས་ནི་དཀྲི་བར་བྱ། །འདབ་ཆགས་གཤོག་པའི་རྣམ་པ་ལྟར། །བྱས་ནས་སྙིང་གའི་གནས་སུ་དགོད། །ཨོཾ་བཛྲ་ཀ་ཝ་ཙ་ཧཱུྃ་ཕཊ།
བདག་བསྲུང་བའོ། །སེམས་ལ་རྡོ་རྗེ་བརྟན་བྱས་ནས། །ཕྱོགས་རྣམས་ཀུན་ནི་བསྐོར་བར་བྱ། །ར་བ་དང་ནི་ཕུར་བུ་ཡང་། །སྔགས་པས་ཇི་བཞིན་རིམ་པར་བྱ། །ཨོཾ་ཧཱུྃ་སྭཱ་ཧཱ། རྡོ་རྗེ་ཁུ་ཚུར་གཉིས་བྱས་ནས། །ས་གདུགས་པདྨ་སྦྲེལ་བར་བྱ། །དཀར་པོ་གི་ཝང་གྱེན་དུ་བསྒྲེང་། །སྟེང་
དུ་བསྐོར་ཏེ་གཙུག་ཏོར་བཅིང་། །ཨོཾ་ཧཱུྃ་སྭཱ་ཧཱ། རྡོ་རྗེ་བཅིངས་པ་བརྟན་བཅིངས་ནས། །དྲི་གསུམ་དུ་བ་གྱེན་དུ་བསྒྲེང་། །དཀར་པོ་གི་ཝང་གྱེན་བསྒྲེང་སྟེ། །རྡོ་རྗེའི་རྣམ་པར་སྦྱང་བར་བྱ། །སྤྱི་བོ་དཔྲལ་བ་རྣ་བ་དང་། །ལྟག་པ་རྣ་བ་གཡོན་པར་ནི། །རྣམ་སྣང་ལ་སོགས་སངས་རྒྱས་རྣམས། །
གནས་འདི་རྣམས་སུ་བསྒོམ་པར་བྱ། །འདིར་ནི་རྣམ་སྣང་ལ་སོགས་པའི། །རང་རང་ས་བོན་སྔགས་རྣམས་ནི། །ཨོཾ་ཧཱུྃ་ཨཱྃ་སྭཱ་ཧཱ། རྡོ་རྗེ་ཁུ་ཚུར་གཉིས་བཅིངས་ནས། །སྡིགས་མཛུབ་གཉིས་ནི་གྱེན་དུ་སྦྱར། །སྙིང་རྒྱབ་སྤྱི་བོ་ཇི་བཞིན་རིམ། །རྣམ་པ་གསུམ་པོ་བསྒོམ་པར་བྱ། །ཨོཾ་ཌ་ཊུཾ་ཧཱུྃ་སྭཱ་ཧཱ། དར་
དབྱངས་བཅིངས་བ་བྱས་ནས་ནི། །ལག་མཐིལ་མཉམ་པས་མཉེ་བར་བྱ། །བཛྲ་ཏུ་ཥྱ་སྔགས་ཀྱིས་ནི། །མཐར་ནི་ཧོ་ཡིག་སྦྱར་བར་བྱ། །ཞེས་པ་སྲུང་བའི་འཁོར་ལོའོ། །དེ་ནས་སྔགས་པས་མཉམ་གཞག་སྟེ། །སེམས་དཔའི་སྐྱིལ་ཀྲུང་དུ་གནས་པས། །སྙིང་གི་རང་གི་ས་བོན་གནས། །དབང་པོའི་
གཟུགས་བཞིན་འོད་ཟེར་ལྔས། །ཁམས་གསུམ་པོ་ནི་མ་ལུས་པ། །འོད་ཟེར་རྣམས་ཀྱིས་གང་བར་བསམ། །དེ་ཡིས་ངེས་པར་བཅོམ་ལྡན་འདས། །རྡོ་རྗེ་ལྕགས་ཀྱུའི་ཕྱག་རྒྱ་ཡིས། །བཀུག་སྟེ་ནམ་མཁར་བཞུགས་པ་ལ། །བློ་དང་ལྡན་པས་བསང་གཏོར་འབུལ། རྡོ་རྗེ་ཞགས་པའི་ཕྱག་རྒྱ་
[83b]ཡིས། །ལྷ་རྣམས་ཀུན་ནས་གཞུག་པར་བྱ། །རྡོ་རྗེ་ལྕགས་སྒྲོག་ཕྱག་རྒྱ་ཡིས། །དེ་རྣམས་ངེས་པར་བཅིང་བར་བྱ། །རྡོ་རྗེ་འབེབས་པའི་ཕྱག་རྒྱ་ཡིས། །བློ་དང་ལྡན་པས་མཉེས་པར་བྱ། །ཨོཾ་བཛྲ་ཨཾ་ཀུ་ཤ་ཛཿསྤྱན་འདྲེན་པའི་ཕྱག་རྒྱ་དང་སྔགས་སོ། །ཨོཾ་སྨྲྱུྃ་སྭཱ་ཧཱ། བསང་གཏོར་རོ། །ཨོཾ་བཛྲ་པཱ་
ཤ་ཧཱུྃ་གཞུག་པའི་འོ། །ཨོཾ་བཛྲ་སྥོ་ཊ་བྃ། བཅིང་བའིའོ། །ཨོཾ་བཛྲ་ཨ་བེ་ཤ་ཧོཿ། །མཉེས་པའིའོ། །རྡོ་རྗེ་ཁུ་ཚུར་གཉིས་བཅིངས་ནས། །ས་གདུགས་དཀར་པོ་སྦྲེལ་བར་བྱ། །རྡོ་རྗེ་ལྕགས་ཀྱུའི་ཕྱག་རྒྱ་འདི། །ལྷ་རྣམས་འགུགས་པར་བྱེད་པའི་མཆོག །ཉི་མའི་ཡུ་ཁུ་ཚུར་བརྟན་བཅིངས་ནས། །དཀར་
པོ་ཡེ་ཤེས་སྦྱར་བར་བྱ། །ཀུ་ཤའི་རྩེ་མོས་ཆུ་འཐོར་བ། །བསང་གཏོར་གྱི་ནི་ཕྱག་རྒྱར་བཤད། །ཕྱག་རྒྱ་དེ་ཉིད་བརྟན་བཅིངས་ལ། །དཀར་པོ་དང་ནི་གི་ཝང་སྦྲེལ། །ཞགས་པའི་དམ་ཚིག་ཕྱག་རྒྱ་ཡིས། །ལྷ་རྣམས་ཀུན་ནས་གཞུག་པར་བྱ། །ཁུ་ཚུར་གཉིས་ནི་དམ་བཅིངས་ནས། །རྒྱབ་དང་རྒྱབ་
ཏུ་སྦྱར་བར་བྱ། །གསང་བ་གསང་བའི་ལྕགས་སྒྲོག་གིས། །ལྷ་རྣམས་ཀུན་ནས་བཅིང་བར་བྱ། །ཁུ་ཚུར་གཉིས་ནི་དམ་བཅིངས་ནས། །རྒྱབ་དང་རྒྱབ་ཏུ་སྦྱར་བར་བྱ། །ས་གདུགས་དང་ནི་པདྨ་སྦྲེལ། །ལྷ་རྣམས་ཀུན་ནས་མཉེས་པར་བྱ། །ཉི་མའི་ཁུ་ཚུར་བརྟན་བཅིངས་ནས། །དཀར་པོ་དང་ནི་ཡེ་ཤེས་
སྦྱར། །ཡོངས་སྐོར་ལྷག་མ་གྱེན་དུ་བསྒྲེང་། །ཞབས་བསིལ་དུ་ནི་ཡོངས་སུ་གྲགས། །ཨོཾ་པྲ་ཝ་ར་སཏྐཱ་རྃ་པཱ་དྱྃ་པྲ་ཏཱི་ཙྪ་སྭཱ་ཧཱ། ཞབས་བསིལ་བའི་ཆུ་འབུལ་བར་བྱའོ། །སེམས་མ་རྡོ་རྗེ་བརྟན་བཅིངས་ནས། །དཀར་པོ་དང་ནི་གི་ཝང་བསྐུམ། །ཡེ་ཤེས་རྣམ་ཤེས་དང་ནི་སྦྱར། །མཆོད་ཡོན་ཕྱག་རྒྱར་
རབ་ཏུ་གྲགས། །ཨོཾ་པྲ་ཏཱི་ཙྪ་ཨརྒྷྃ་ཧཱུྃ་སྭཱ་ཧཱ། དེས་མཆོད་ཡོན་གྱི་ཆུ་དབུལ་བར་བྱའོ། །དེ་ནས་རྣལ་འབྱོར་ནམ་མཁའ་འདི། །མགོན་པོ་འཁོར་དང་ཡང་དག་ལྡན། །དྲི་ལ་སོགས་པ་ཉེར་སྤྱོད་ཀྱི། །མཆོད་པ་ཀུན་གྱིས་མཆོད་པར་བྱ། །སྒེག་མོ་པི་ཝང་དེ་བཞིན་གླུ །གར་མ་ཕྱག་རྒྱ་བཞི་རྣམས་
དང་། །དྲི་དང་མེ་ཏོག་དེ་བཞིན་སྤོས། །མར་མེ་དང་ནི་ཞལ་ཟས་མཆོག །ཟླ་བ་ཉི་མའི་ཁུ་ཚུར་གཉིས། །རྐེད་པའི་ངོས་སུ་བཟུང་ནས་ནི། །ཡན་ལག་གཡོན་དུ་འགྱིང་བར་བྱ། །སྒེག་མོའི་ཕྱག་རྒྱའི་རྣམ་པའོ། །ཨོཾ་ཧཱུྃ་སྭཱ་ཧཱ། གཡོན་པ་གྲི་གུག་ལྟར་བྱས་ནས། །པི་ཝང་གྱེན་དུ་རྣམ་པར་
[84a]གཞག །ཉི་མའི་ལག་པས་ཅུང་ཟད་གསོར། །པི་ཝང་ཕྱག་རྒྱའི་རྣམ་པའོ། །ཨོཾ་ཧཱུྃ་ཧཱོ་སྭཱ་ཧཱ། ཉི་མའི་ཁུ་ཚུར་གྱེན་དུ་གཞག །ཧཱུཾ་གི་ཡི་གེ་སྒྲོགས་བྱེད་ཅིང་། །ཁ་ཡི་རྩེ་མོར་དཀར་པོ་གཡོ། །གླུ་མའི་ཕྱག་རྒྱར་རབ་ཏུ་གྲགས། །ཨོཾ་ཧཱུྃ་ཧཱུྃ་ཧཱུྃ་སྭཱ་ཧཱ། གཡས་པའི་རྐེད་པའི་ཕྱོགས་
སུ་ནི། །ལག་པ་གཡོན་པ་འཕང་པར་བྱ། །ཉི་མའི་ལག་པ་གྱེན་དུ་ནི། །གར་མའི་རྣམ་པར་གཟུང་བར་བྱ། །ཨོཾ་སུ་ནྲྀ་ཏེ་ཧཱུྃ་སྭཱ་ཧཱ། ལག་པ་གཡོན་པ་བརྐྱང་ནས་ནི། །འཇིགས་པ་དང་ནི་རྣམ་ཤེས་སྦྱར། །ཉི་མའི་ལག་པས་བཟུང་ནས་ནི། །དྲི་ཡི་ཕྱག་རྒྱས་བྱུག་པར་བྱ། །ཨོཾ་ཧཱུྃ་སྭཱ་ཧཱ། ཉི་མའི་ཁུ་ཚུར་
བརྟན་བཅིངས་ལ། །དཀར་པོ་དང་ནི་ཡེ་ཤེས་སྦྱར། །སོར་མོ་ལྷག་མ་གྱེན་དུ་བརྐྱང་། །མེ་ཏོག་ཕྱག་རྒྱའི་རྣམ་པར་བྱ། །ཨོཾ་ཤྲིཾ་སྭཱ་ཧཱ། མེ་ཏོག་ཕྱག་རྒྱ་དེ་ཉིད་ཀྱི། །པདྨ་དུང་དག་བསྐུམ་པར་བྱ། །བདག་ཉིད་ཆེན་པོ་མཆོད་པའི་དུས། །བདུག་སྤོས་ཕྱག་རྒྱའི་རྣམ་པར་བྱ། །ཨོཾ་ཨཱཿསྭཱ་ཧཱ། གཡས་
པའི་ཁུ་ཚུར་བརྟན་བཅིངས་ནས། །དེ་ཡི་མཐེ་བོང་གྱེན་དུ་བསྒྲེང་། །མར་མེའི་ཕྱག་རྒྱར་ཤེས་བྱ་སྟེ། །ཡེ་ཤེས་སྒྲོན་མེ་རབ་ཏུ་བཟུང་། ཨོཾ་ཀྵུྃ་སྭཱ་ཧཱ། ཐལ་མོ་གྱེན་དུ་བྱས་ནས་ནི། །མཐེ་བོང་གཉིས་ནི་དབུས་སུ་བསྟན། །ཚིགས་བཅད་མེད་པའི་ཕྱག་རྒྱ་ཡིས། །ཞལ་ཟས་དཀྱིལ་འཁོར་མདུན་དུའོ། །
ཨོཾ་ཨི་སྭཱ་ཧཱ། །དེ་ཉིད་མཐེ་བོང་ངོས་སུ་གཞག །གཏོར་མ་ཡི་ནི་ཕྱག་རྒྱར་འགྱུར། །ཨོཾ་གུང་སྭཱ་ཧཱ། ཨོཾ་ཧཱུྃ་སྭཱ་ཧཱ། རྡོ་རྗེ་གཟུང་བའི་སྔགས་སོ། །ཨོཾ་ཧོ་སྭཱ་ཧཱ། དྲིལ་བུ་འཛིན་པའི་སྔགས་སོ། །ཉི་མས་རྡོ་རྗེ་ཅུང་ཟད་གསོར། །ཟླ་བས་དྲིལ་བུ་གཟུང་བར་བྱ། །པད་སྐོར་སྔོན་དུ་བྱས་ནས་ནི། །བློ་
ལྡན་ཚིགས་བཅད་འདི་བརྗོད་བྱ། །རྡོ་རྗེ་གསོར་བ་མཛེས་པ་ཡིས། །སེམས་ཅན་རྣམ་གྲོལ་བྱ་བ་སྟེ། །སྙིང་པོའི་རྡོ་རྗེ་གཟུང་བར་བྱ། །རྡོ་རྗེ་ཁུ་ཚུར་གཉིས་བཅིངས་ནས། །རྒྱབ་དང་རྒྱབ་ཏུ་སྦྱར་བར་བྱ། །ས་གདུགས་པདྨ་དཀྲིས་ནས་ནི། །དཀར་པོ་དང་ནི་གི་ཝང་སྒྲེང་། །ཧཱུྃ་ཡིག་གིས་ནི་གཡོ་བར་
བྱ། །ཨོཾ་བཛྲ་གྷཎྜེ་ར་ཎི་ཏ་པྲ་ར་ཎི་ཏ། སཾ་པྲ་ར་ཎི་ཏ་སརྦ་བུད་དྷ་ཀྵེ་ཏྲ་པྲ་ཙ་ལི་ཏེ། པྲཛྙཱ་པཱ་ར་མི་ཏཱ་ནཱ་ད་སྭ་བྷཱ་ཝི་བཛྲ་དྷར་ཨ་བ་ཏོ་ཥ་ནི་ཧཱུྃ་ཧཱུྃ་ཧཱུྃ་ཧོཿཧོཿཧོཿཨཿསྭཱ་ཧཱ། རྡོ་རྗེ་དྲིལ་བུ་འཛིན་པའི་སྔགས་སོ། །དེ་ནས་དྲིལ་བུ་དཀྲོལ་བར་བྱ། །རྣལ་འབྱོར་མངའ་བདག་སེམས་ཅན་སྒྲོལ་མཛད་ཕྱག་འཚལ་བསྟོད། །
[84b]ཐམས་ཅད་བདག་སྐྱེས་གཅིག་གི་ངོ་བོར་ཕྱག་འཚལ་བསྟོད། འཁོར་བའི་རྒྱ་མཚོའི་རྨོངས་པ་གཅོད་ལ་ཕྱག་འཚལ་བསྟོད། །དེ་ཉིད་གཅིག་པུ་རྟག་ཏུ་བདག་འདུལ་ཕྱག་འཚལ་བསྟོད། །ཧཱུྃ་གི་ཡི་གེ་ལྷ་ཡི་མཆོག །ཧཱུྃ་གི་ཡི་གེ་སྤྲོ་བའི་གནས། །ཧཱུྃ་གི་ཡི་གེ་སྟོང་པའི་དངོས། །ཧཱུྃ་གི་ཡི་གེར་
ཕྱག་འཚལ་བསྟོད། །མཉམ་པར་གཞག་པར་བྱས་ནས་ནི། །ཡན་ལག་ལྔ་ཡིས་ཕྱག་བྱ་བའོ། །ཨོཾ་ན་མ་ཏེ་ཧཱུྃ། ན་མོ་མེ་ཧཱུྃ། ན་མོ་ན་མ་ཧཱུྃ། ཨོཾ་པཉྩ་ཌཱ་ཀི་ནཱི་པཱུ་ཛཱ་ཨུ་པསྠཱ་ནཱ་ཡ། ཨཱཏྨ་ནྃ། ནིཪྻཱ་ཏ་ཡཱ་མི། ཨོཾ་ཨཱ་ཅཱཪྻ་པཱུ་ཛཱ་ཨུ་པསྠཱ་ནཱ་ཡ། ཨཱཏྨ་མ་ནྃ། ནི་ཪྻཱ་ཏཱ་ཡཱ་མི། ཨོཾ་ས་ཀ་ལ་སཏྭ་པ་རི་
ཏྲ་ཎཱཡ། ཨཱཏྨ་ནྃ། ནི་ཪྻཱ་ཏ་ཡཱ་ནི། ས་མ་ཡ་སྟྭྃ། ས་མ་ཡ་ཧོཿཧོཿཧོཿསངས་རྒྱས་ཆོས་དང་དགེ་འདུན་ལ། །རྟག་པར་སྐྱབས་སུ་མཆི་བར་བགྱི། །ཐེག་པ་གསུམ་པོ་ཐམས་ཅད་དང་། །རྣལ་འབྱོར་གསང་སོགས་མཁའ་འགྲོ་མ། །དཔའ་བོ་དཔའ་མོ་ལྷ་ལྷ་མོ། །བྱང་ཆུབ་སེམས་དཔའ་
བདག་ཉིད་ཆེ། །ཁྱད་པར་དུ་ནི་སློབ་དཔོན་ལ། །རྟག་པར་སྐྱབས་སུ་མཆི་བར་བགྱི། །རྣམ་པར་སྣང་མཛད་མི་བསྐྱོད་པ། །རིན་ཆེན་མཆོག་དང་འཇིག་རྟེན་དབང་། །དོན་ཡོད་གྲུབ་པ་ལ་སོགས་པ། །སངས་རྒྱས་བྱང་ཆུབ་སེམས་དཔའ་ཀུན། །ཐམས་ཅད་བདག་ལ་དགོངས་སུ་གསོལ། །
བདག་མིང་འདི་ཞེས་བགྱི་བ་ཡིས། །དུས་འདི་ནས་ནི་བཟུང་ནས་སུ། །བྱང་ཆུབ་སྙིང་པོར་མཆིས་གྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་རྣམ་གསུམ་
བསླབ་པ་ནི། །དགེ་བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་ཀྱང་། །སོ་སོར་བརྟན་པོར་བདག་གིས་གཟུང་། །སངས་རྒྱས་ཆོས་དང་དགེ་འདུན་ཏེ། །བླ་མེད་དཀོན་མཆོག་གསུམ་གྱི་མཆོག །སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དིང་ནས་(བཏན་,གཏན་)པོར་གཟུང་། །རྡོ་
རྗེ་རིགས་མཆོག་ཆེན་པོ་ལའང་། །རྡོ་རྗེ་དྲིལ་བུ་ཕྱག་རྒྱ་ཡང་། །དེ་ཁོ་ཉིད་ཀྱིས་སོ་སོར་གཟུང་། །སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་དང་མཚན་ལ་དུས་དྲུག་ཏུ་། །སྦྱིན་པ་རྣམ་པ་ནི་རྟག་ཏུ་སྦྱིན། །བྱང་ཆུབ་ཆེན་པོ་
[85a]ལས་བྱུང་བའི། །པདྨའི་རིགས་ཆེན་དག་པ་ལ། །ཕྱི་ནང་གསང་བ་ཐེག་པ་གསུམ། །དམ་ཆོས་སོ་སོར་གཟུང་བར་བགྱི། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་དུ་གཟུང་བར་བགྱི། །མཆོད་པའི་ལས་ཀྱང་ཅི་ནུས་
བགྱི། །བྱང་ཆུབ་སེམས་ནི་བླ་མེད་མཆོག །དམ་པ་བདག་གིས་བསྐྱེད་བགྱིས་ནས། །སེམས་ཅན་ཀུན་གྱི་དོན་གྱི་ཕྱིར། །སྡོམ་པ་མ་ལུས་གཟུང་བར་བགྱི། །མ་བསྒྲལ་བ་རྣམས་བསྒྲལ་བར་བགྱི། །མ་གྲོལ་བ་རྣམས་བདག་གིས་དགྲོལ། །དབུགས་མ་ཕྱུང་བ་དབུགས་དབྱུང་ཞིང་། །
སེམས་ཅན་མྱ་ངན་ལས་འདས་དགོད། །དེ་ནས་རང་གི་སྙིང་གར་ནི། །ཧཱུྃ་ཡིག་འོད་ནི་འབར་བ་བསམ། །ཁམས་གསུམ་པ་ཡི་ལུས་རྣམས་ནི། །མེ་ཡིས་བསྲེགས་པར་རྣམ་པར་བསྒོམ། །ཨོཾ་སྭབྷཱ་ཝ་ཤུདྷཿ སརྦྦ་དྷརྨཱཿ སྭ་བྷཱ་ཝ་ཤུདྡྷོ྅ཧཾ། བློ་དང་ལྡན་པས་སྔགས་ཚིག་འདིའི། །
སྔགས་ཀྱི་དོན་ལའང་རྣམ་པར་དཔྱད། །ཆོས་ཀྱི་སྐུ་ཡི་ངོ་བོ་ཉིད། །སྟོང་པ་ཉིད་དུ་ཞུ་བ་སྟེ། །ལོངས་སྤྱོད་རྫོགས་པའི་སྐུ་བསྐྱེད་ལ། །ངག་དང་ཡིད་ཀྱིས་བསམ་པར་བྱ། །རྣལ་འབྱོར་མ་ཡི་ཇི་བཞིན་རིམ། །གླུ་རྣམས་ཀྱིས་ནི་བསྐུལ་བར་བྱ། །ཛཿཛཿཛཿཛཿརྡོ་རྗེ་སེམས་དཔའ་བདག་ལ་ངེས་པར་
འཇུག་པ་གྲུབ་པར་མཛོད། །ཧ་ཧ་ཧ་ཧ། ཧཱུྃ་གི་ཡི་གེ་སྒྲོགས་པའི་དམ་ཚིག་ལས་བྱུང་བདག་གི་མགོན། །བ་བ་བ་བ། རྡོ་རྗེ་གསལ་བར་གསང་བ་ལས་ནི་བྱུང་བའི་སྐུ་འཛིན་པ། ཨ་ཨ་ཨ་ཨ། ངོ་མཚར་ཤིན་ཏུ་མཉེས་པའི་ཨཱ་ལི་གཅིག་ཏུ་ཐིམ་པའི་ཧཱུྃ། དེ་ནས་གླུ་ནི་འགགས་རྗེས་སུ། །ཟླ་བའི་
དཀྱིལ་འཁོར་བསྒོམ་པར་བྱ། །ཀ་སོགས་ལས་ནི་བྱུང་བ་ཡིན། །ཟླ་བའི་དཀྱིལ་འཁོར་གཉིས་པོའོ། །མཚན་ཉིད་ཐམས་ཅད་ཡོངས་སུ་རྫོགས། །དཔེ་མེད་གཡོ་བ་མེད་པར་བརྗོད། །ཡེ་ཤེས་ང་རྒྱལ་བརྗོད་པ་ཡི། །བྱང་ཆུབ་སེམས་ཀྱང་བསྒོམ་པར་བྱ། །ཛྙཱ་ནོ་ཧཱུྃ། ཟླ་བའི་དཀྱིལ་འཁོར་དབུས་
སུ་ནི། །ཧཱུྃ་ཡིག་ལས་བྱུང་རྡོ་རྗེ་སྟེ། །དེ་ཡི་དབུས་སུའང་ཧཱུྃ་ཡིག་ནི། །བསམས་ནས་སྐུ་ཡི་ང་རྒྱལ་བྱ། །ཨོཾ་བཛྲ་ཤུདྡྷཿསརྦ་དྷ་རྨཱ་བཛྲ་ཤུདྡྷོ྅ཧཾ། །དེ་ལྟར་རྡོ་རྗེ་དེ་ཉིད་ཀྱི་ཧཱུཾ་ཡིག་འོད་ཟེར་འཕྲོས་པ་ལས། སེམས་ཅན་ཁམས་ཀྱང་ཡང་དག་སྦྱངས། །སླར་ཡང་དེ་ཉིད་དུ་ནི་བསྡུ། །སྔགས་པས་
[85b]བསྡུས་པའི་དེ་མ་ཐག །སྔགས་འདི་ཉིད་ནི་བརྗོད་པར་བྱ། །ཨོཾ་བརྟ་མ་ནོ་ཧཾ་ཧོ། །དེ་ནས་རྣལ་འབྱོར་ནམ་མཁའི་མགོན། །བློ་ལྡན་ཡིད་ཀྱིས་བསྒོམ་པར་བྱ། །གཡོན་དང་གཡས་དང་རྩ་བའི་ཞལ། །དཔའ་བོ་ཞལ་གསུམ་ཕྱག་དྲུག་པ། །སྤྲིན་འཁྲིགས་པ་ཡི་འོད་དང་མཚུངས། །སྤྱན་
གསུམ་བཞད་དང་ཁྲོ་བ་དང་། །སྒེག་པ་ཡི་ནི་ཉམས་ཀྱིས་སྤྲས། །སེམས་དཔའི་སྐྱིལ་ཀྲུང་གདན་ལ་ནི། །ཤེས་རབ་ཡན་ལག་འཁྱུད་ཅིང་འགྲོགས། །མདའ་ནི་གྱེན་དུ་བཀོད་པ་སྟེ། །གཉིས་པ་ཡིས་ནི་ནུ་མ་འཛིན། །གསུམ་པ་ཡིས་ནི་རྡོ་རྗེར་བཅས། །གཡོན་གྱིས་གྱེན་དུ་གཞུ་འཛིན་ཅིང་། །
གཉིས་པ་ན་ནི་ཐོད་པ་སྟེ། །གསུམ་པ་ཡིས་ནི་དྲིལ་བུ་དཀྲོལ། །རྒྱན་རྣམས་ཀུན་ནས་ཡང་དག་རྫོགས། །ཤིན་ཏུ་མཛེས་པའི་ན་བཟས་བརྒྱན། །རལ་པ་དར་གྱིས་བཅིང་པ་སྟེ། །ཐོད་པའི་ཅོད་པན་ཤིན་ཏུ་བརྩེགས། །ཁ་དོག་དཀར་པོ་ཤིན་ཏུ་མཛེས། །ཤེས་རབ་བདག་ཉིད་རྣམ་པར་བསྒོམ། །ཕྱག་
གཉིས་ཀྱིས་ནི་མགྲིན་པར་འཁྱུད། །མ་མཆུ་ཚེམས་ཀྱིས་འདེབས་པར་མཛད། །ཞབས་ཀྱི་ཚིགས་ཀྱིས་དཀྲིས་ནས་ནི། །རྡོ་རྗེ་པདྨར་ཚིམ་པར་མཛད། །མདོར་བསྡུས་གཅིག་པུ་བསྒོམས་ནས་ནི། །སྔགས་འདི་ཉིད་ནི་བརྗོད་པར་བྱ། །ཨོཾ་ཨུད་བྷ་བོ྅ཧཾ། ཨོཾ་ཡོ་ག་ཤུདྡྷཿསརྦ་དྷརྨཱ་ཡོ་ག་ཤུདྡྷོ྅ཧཾ།
ཨོཾ་ཛྙཱ་ན་ཀཱ་ཡོ྅ཧཾ། བ་དན་གསུམ་པའི་ཕྱག་རྒྱ་ཡིས། །མཁས་པས་ཡན་ལག་བརྒྱད་བསྲུང་བྱ། །ལྕེ་ལ་ཆུ་ཡི་ས་བོན་ཏེ། །སྤྱི་བོར་མེ་ནི་གཞག་པར་བྱ། །རྣ་བ་སྣ་ལ་དེ་བཞིན་རླུང་། །མིག་དག་ལ་ནི་ས་ནི་སྦྱར། །ཆུ་སྐྱེས་ས་བོན་ཡི་གེ་ནི། །མགྲིན་པ་ལ་ནི་ངེས་པར་དགོད། །བརྩེགས་པའི་ས་བོན་ཤིན་
ཏུ་མཛེས། །དཔུང་པ་གཉིས་ལ་ཡང་དག་གནས། །སྙིང་གར་རླུང་ནི་བརྩེགས་པ་སྟེ། །མཁས་པས་རྟག་ཏུ་དགོད་པར་བྱ། །བསྡུས་ཏེ་མེ་བརྩེགས་ས་བོན་ནི། །ལྕེ་ཡི་ཕྱོགས་སུ་རྣམ་པར་གནས། །ལུས་གསུམ་བྱིན་གྱིས་བརླབ་པ་ཡི། །སྔགས་འདི་ཉིད་ནི་བརྗོད་པར་བྱ། །ཨོཾ་བཛྲ་ཀཱ་ཡ་སྭབྷཱ་ཝ་ཨཱ་
ཀོ྅ཧཾ། ཨོཾ་བཛྲ་ཀཱ་ཡ་ཧོཿཨོཾ་བཛྲ་ཝཱ་ཀ་ཨཱཿཨོཾ་བཛྲ་ཙིཏྟ་ཧཱུྃ། པདྨ་དང་ནི་ཡེ་ཤེས་སྦྱར། །ས་གདུགས་དང་ནི་རྣམ་ཤེས་སྦྱར། །གཉིས་པོ་ལྕགས་སྒྲོག་ལྟར་བྱས་ཏེ། །ལྷག་མ་བ་དན་གསུམ་བརྒྱང་ནས། །དྲི་མ་གསུམ་དང་དུད་པ་སྦྱར། །རྡོ་རྗེ་རྩེ་ལྔ་ཞེས་བྱ་བས། །ལུས་ཀྱི་གནས་བཞི་བྱིན་
[86a]གྱིས་བརླབ། །སྙིང་ག་མཛོད་སྤུ་དག་དང་ནི། །མགྲིན་པ་སྤྱི་བོ་སྔགས་དང་བཅས། །ས་མ་ཡ་ཧོ་ཧྃ་ཧཱུྃ་ཧཱུྃ། ས་མ་ཡ་སྟྭྃ། ཨ་དྷི་ཏིཥྛ་མྃ། ཨཱ་ཨཱ་ཨཱ་ཨྃ། ཆོས་དང་ལས་དང་ཕྱག་རྒྱ་ཆེ། །བདག་ཉིད་མངོན་པར་དབང་བསྐུར་བྱ། །ཕྱི་ནས་སྒེག་མོ་སོགས་ཀྱིས་མཆོད། །
བདག་ཉིད་མཆོད་པས་མཆོད་པར་བྱ། །གཏོར་མ་ཨཱ་ལིའང་དབུལ་བར་བྱ། །མེ་ཏོག་བདུག་སྤོས་ལ་སོགས་རིམ། །གཡས་པས་རྡོ་རྗེ་ཅུང་ཟད་གསོར། །གཡོན་པས་དྲིལ་བུ་དཀྲོལ་བར་བྱ། །ཡང་དག་ཕུན་སུམ་ཚོགས་གྱུར་པའི། །མཉམ་པར་གཞག་པས་ཚིག་འདིས་བསྟོད། །འཕྲོག་
བྱེད་གཙུག་གི་ཅོད་པན་ཐོད་ཀྱིས་ནོར་བུས་ཞབས་གཉིས་སྣང་བར་མཛད། །སྐུ་ལ་ཤིན་ཏུ་དམ་དུ་འཁྱུད་པའི་དྲིལ་བུ་ལས་བྱུང་སྐུ་འཛིན་པ། །གཡོ་ཞིང་སྤྲོས་པས་བསྐྱོད་པའི་གསང་བ་ལས་བྱུང་པདྨ་ལྡན། །དེ་འདི་རྡོ་རྗེ་སེམས་དཔའ་མཆོག་གི་དབང་ཕྱུག་མཆོག་གི་གནས། །ཞེས་པ་དང་པོ་
སྦྱོར་བ་ཞེས་བྱ་བའི་ཏིང་ངེ་འཛིན་ཏོ། །སྔགས་པས་སྟོང་པ་ཉིད་བསྒོམས་ནས། །འབྱུང་བ་འདི་ཡི་དཀྱིལ་འཁོར་ནི། །ཡུྃ་ཀཱུྃ་སུྃ་ཧཱུྃ་ལས་བྱུང་བ། །སྟེང་ནས་སྟེང་དུ་ཡང་དག་གནས། །གཞུ་དང་ཟུར་གསུམ་ཟླུམ་པོ་དང་། །དེ་བཞིན་གྲུ་བཞི་པ་དང་ནི། །ནམ་མཁའ་མེ་དང་ཀུནྡའི་མདོག །གསེར་གྱི་ཁ་དོག་
ཇི་བཞིན་རིམ། །དེ་ཡི་དབུས་སུ་ལྷུན་པོ་སྟེ། །ས་བོན་ཧཱུྃ་སུྃ་ཧཱུྃ་ལས་བྱུང་། །ལྷ་རྫས་རིན་ཆེན་ཀུན་རང་བཞིན། །ལྕོག་བརྒྱད་ཀྱིས་ནི་ཤིན་ཏུ་མཛེས། །ལག་པ་གཡས་པ་བརྐྱང་བ་ནི། །ལྷུན་པོའི་སྟེང་དུ་ཡང་དག་གནས། །ཨོཾ་ཧཱུྃ་སྭཱ་ཧཱ་ཞེས་སྔགས་ཀྱིས། །ལན་ལྔར་བྱིན་གྱིས་བརླབ་པར་བྱ། །
དེ་ལས་ཁང་བརྩེགས་བསམ་པ་ནི། །རིན་པོ་ཆེ་ནི་ཀུན་གྱིས་བརྒྱན། །གྲུ་བཞི་པ་ལ་སྒོ་བཞི་པ། །རྟ་བབས་བཞི་ཡིས་བརྒྱན་པ་སྟེ། །དྲ་བ་དྲ་ཕྱེད་སོགས་ཀྱིས་མཚན། །དྲིལ་ཆུང་གི་ནི་དྲ་བས་བརྒྱན། །སྒོ་དང་སྒོ་ཁྱུད་མཚམས་རྣམས་སུ། །རྡོ་རྗེ་ཟླ་བ་ལ་གནས་པའོ། །སྟེང་ནས་སེང་གེ་
རྨ་བྱ་དང་། །ངང་པའི་རྒྱལ་པོ་ཆུ་སྲིན་ཏེ། །རྒྱལ་མཚན་བརྒྱད་རྣམས་ཀྱིས་ནི་སྤྲས། །དར་གྱི་ཕྲེང་བའི་ལྡ་ལྡིས་བརྒྱན། །བློ་དང་ལྡན་པས་གྲུ་བཞི་རུ། །ཚངས་པའི་ཐིག་གཉིས་གདབ་པར་བྱ། །ཟུར་གྱི་ཐིག་ནི་གདབ་བྱ་ཞིང་། །དེ་ལས་གཞན་ཡང་སྒོ་ཐིག་གདབ། །རྡོ་རྗེ་སློབ་དཔོན་མཉམ་
[86b]གཞག་ནས། །རྩ་བའི་ཐིག་རྣམས་གདབ་པར་བྱ། །འཁོར་ལོའི་དྲུག་ཆ་རྣམས་ཀྱིས་ནི། །སྒོ་ན་མཛེས་པར་འགྱུར་བའོ། །སྒོ་ཡི་ལྔ་ཆ་རྣམས་ཀྱིས་ནི། །རྡུལ་ཚོན་ས་ནི་རབ་ཏུ་བརྟགས། །དེ་ཡི་ཚད་ཀྱང་མཉམ་པར་འགྱུར། །དེ་ཡི་ཉིས་འགྱུར་སྟེགས་བུར་བྱ། །བཞི་པ་སྟེགས་བུའི་
ཕྱེད་ཀྱིས་ནི། །རིན་ཆེན་སྣམ་བུའི་ཐིག་ཏུ་འགྱུར། །ལྔ་པ་སྟེགས་བུ་དང་ནི་མཚུངས། །དྲུག་པ་བདུན་པ་དེ་ཡི་ཕྱེད། །སྒོ་ཡི་ཐིག་ལས་ཕྱི་རོལ་དུ། །གཡོན་དང་གཡས་ཀྱི་ངོས་ཀྱི་ཆར། །ཚད་ནི་རེ་རེ་དོར་ནས་ནི། །སྣམ་བུ་དྲུག་གི་ཐིག་རྣམས་གདབ། །བདུན་པའི་ཐིག་ལས་ཕྱི་རོལ་
དུ། །ཚད་ནི་བཅུ་དྲུག་དོར་བར་བྱ། །ཁོར་ཡུག་ཟླུམ་པོ་ཡི་ནི་ཐིག །ལྟེ་བའི་དོན་ནི་མདོར་བསྡུས་པའོ། །དེ་ནས་ཚད་ནི་གསུམ་དོར་ནས། །པདྨའི་ཐིག་གིས་བསྐོར་བར་བྱ། །དེ་ནས་ཚད་གཉིས་དོར་ནས་ནི། །རྡོ་རྗེ་ཕྲེང་བས་བསྐོར་བར་བྱ། །དེ་ནས་ཚད་བཞི་དོར་ནས་ནི། །འབར་
བའི་ཕྲེང་བས་བསྐོར་བར་བྱ། །དེ་ཡི་ཕྱི་རོལ་ཚད་ལྔ་ཡིས། །དཀར་མིན་ཡན་ལག་ལ་སོགས་པ། །དེ་ཡི་ཕྱི་རོལ་དེ་ཚད་ཀྱིས། །དུར་ཁྲོད་ཀྱི་ནི་ས་གཞིར་འདོད། །དེ་ཡི་ཕྱི་རོལ་ཐོད་ཕྲེང་བས། །ཚད་ནི་གསུམ་དུ་འགྱུར་བའོ། །ཕྱི་རོལ་དཀྱིལ་འཁོར་ཚད་རྣམས་ཀྱི། །བརྒྱད་རྣམས་སྙིང་
པོའི་དཀྱིལ་འཁོར་རོ། །བློ་དང་ལྡན་པས་གྲུ་བཞི་རུ། །རྩ་བའི་ཐིག་རྣམས་གདབ་པར་བྱ། །དེ་ཡི་ཆ་ལྔ་རྣམས་ཀྱི་ས། །སྒོ་ཡི་ཐིག་ཏུ་འགྱུར་བའོ། །ཡང་ན་སྒོ་ནི་དྲུག་ཆ་རུ། །དེ་ཡི་ཚད་དུ་མངོན་པར་བརྗོད། །རྩ་བའི་ཐིག་ལས་ཕྱི་རོལ་དུ། །ཚད་གཅིག་ཡོངས་སུ་དོར་བ་ནི། །རེ་ཁཱ་ལྔ་ཡི་ས་
རུ་བཤད། །མཁས་པ་ཡིས་ནི་ཐིག་གདབ་བྱ། །དེ་ཡི་ཕྱི་རོལ་ཚད་གཉིས་དོར། །སྟེགས་བུའི་ཐིག་ནི་གདབ་པར་བྱ། །དེ་ཡི་ཕྱི་རོལ་ཚད་གཅིག་ནི། །དོར་བར་རིན་ཆེན་སྣམ་བུའི་ཐིག །དེ་ཡི་ཕྱི་རོལ་སྟེགས་བུའི་ཚད། །དོ་ཤལ་སྣམ་བུའི་ཚད་དུ་འགྱུར། །དེ་ཡི་ཕྱི་རོལ་ཚད་གཅིག་དང་། །ཚད་
གཅིག་དོར་བས་མདའ་ཡབ་གཉིས། །པུ་ཤུ་ཡི་ནི་སྣམ་བུའོ། །སྒོ་ཡི་ཐིག་ལས་ཕྱི་རོལ་ཆར། །ཚད་གཅིག་ནས་བཟུང་གཅིག་གི་མཐར། །བློ་དང་ལྡན་པས་ངོས་གཉིས་སུ། །སྣམ་བུའི་ཐིག་རྣམས་གདབ་པར་བྱ། །དེ་ནས་གཞན་ཡང་བརྗོད་པར་བྱ། །དཀྱིལ་འཁོར་དབུས་གྱི་ཐིག་རྣམས་ནི། །རྩ་བའི་
[87a]ཐིག་གི་ནང་དུ་ཡང་། །ཟླུམ་པོའི་ཐིག་གི་ནང་དུ་ཡང་། །ཚད་གསུམ་ཡོངས་སུ་དོར་ནས་ནི། །རྩ་བའི་ཐིག་ནི་བསྐོར་བར་བྱ། །དེ་ནས་ཚད་གསུམ་དོར་ནས་ནི། །ཟླུམ་པོའི་ཐིག་ནི་བསྐོར་བར་བྱ། །ཁོར་ཡུག་གསུམ་གྱི་ཐིག་རྣམས་ནི། །ནང་དུ་ཀུན་ནས་གསུམ་རྣམས་ཏེ། །རྡོ་རྗེ་ཕྲེང་
བའི་ཚོན་གྱིས་ནི། །རྡོ་རྗེས་བསྐོར་ཏེ་བརྒྱན་པར་བྱ། །ཁང་པ་བརྩེགས་པའི་དབུས་སུ་ནི། །སེང་གེའི་གདན་གྱིས་རྣམ་པར་སྤྲས། །ཤར་དང་བྱང་སོགས་རེ་མིག་ལ། །གླང་པོ་ལ་སོགས་གདན་རྣམས་དགོད། །དབང་ལྡན་མེ་སོགས་རེ་མིག་ལ། །སེང་གེ་ལ་སོགས་གདན་རྣམས་དགོད། །གླང་པོ་
རྨ་བྱ་མཁའ་ལྡིང་དང་། །མངག་གཞུག་པ་ཡང་ཇི་བཞིན་རིམ། །སེང་གེ་ཕག་དང་མ་ཧེ་དང་། །ཅེ་སྤྱང་གི་ནི་གདན་རྣམས་དགོད། །ལྷ་མོ་བཞི་པོ་རྣམས་ཀྱིས་ནི། །རོ་གདན་དུ་ནི་བརྟག་པར་བྱ། །རྡོ་རྗེ་ར་བའི་ཕྱི་རོལ་དུ། །དཀྱིལ་འཁོར་ཁྲག་ལྟར་དམར་བ་ལ། །པདྨ་ཟླ་བ་ཉི་ཤུ་རྣམས། །དེ་ཡི་གདན་དུ་
བསམ་པར་བྱ། །དེ་ཡི་ཕྱི་རོལ་ཟླུམ་པོ་སྟེ། །ཁོར་ཡུག་གསེར་མདོག་ཀུན་ནས་འབར། །ཀེང་རུས་འཇིགས་བྱེད་ལ་སོགས་རྣམས། །པད་ཟླ་ཉི་ཤུ་རྣམས་ལའོ། །ཕྱི་རོལ་སྒོ་དང་ཟུར་རྣམས་སུ། །དབུགས་ལས་བྱུང་བ་རྣམ་པར་བསྒོམས། །མཁའ་ལྡིང་དེ་བཞིན་ངང་པ་དང་། །ཁྱུ་མཆོག་གླང་པོ་ཇི་
བཞིན་རིམ། །ས་སྲུང་བུ་དང་མི་དང་རྟ། །ཆུ་སྲིན་ཉིད་ཀྱང་བསྒོམ་པར་བྱ། །ས་བོན་མཚན་མ་ལས་བྱུང་བའི། །དབུས་སུ་རྣལ་འབྱོར་ནམ་མཁའ་གཙོ། །དངོས་པོ་ཐམས་ཅད་བསྒོམ་པར་བྱ། །སྔར་གྱི་མཚན་མ་ཉིད་ཀྱིས་མཚོན། །ཤེས་རབ་ཐབས་ཀྱིས་བདག་ཉིད་བྱ། །རྣལ་འབྱོར་མ་ཡི་འཁོར་ལོའི་
གཙོ། །རྒྱན་རྣམས་ཐམས་ཅད་ཡང་དག་རྫོགས། །མཉམ་པར་གཞག་པས་ཐུགས་ཀར་བསམ། །རང་རང་ས་བོན་ཇི་བཞིན་རིམ། །དཀྱིལ་འཁོར་རྣམས་ནི་སྤྲོ་བར་བྱ། །རྡོ་རྗེ་དྲག་མོ་རོ་ལངས་མ། །གཏུམ་མོ་རྣལ་འབྱོར་མ་རྣམས་ཀྱང་། །དེ་རྣམས་དབུགས་ལས་ཕྱུང་ནས་ནི། །འགྲོ་དོན་བྱས་ནས་
གཞག་པར་བྱ། །ཡེ་ཤེས་གཟིགས་པ་རབ་སྦྱིན་པའི། །བྱང་ཆུབ་སེམས་ནི་བསྐྱེད་པར་བྱ། །ཀུན་མཁྱེན་ལམ་གྱི་ཡན་ལག་བརྒྱད། །སངས་རྒྱས་བྱང་ཆུབ་རབ་སྦྱིན་བྱེད། །བདུན་དང་གཡོན་པ་ཉིད་དང་ནི། །རྒྱབ་དང་དེ་བཞིན་གཡས་སུ་སྟེ། །དཀར་དང་སེར་དང་དམར་བ་དང་། །ནག་པོའི་ཕྱག་གཉིས་དྲག་ཤུལ་
[87b]གཟུགས། །རོལ་པ་སྐྱིལ་ཀྲུང་ཕྱེད་པ་དང་། །ཙོག་པུ་པུས་མོ་གདན་ལའོ། །སྐྲ་ནི་སིལ་བུར་གྲོལ་བ་སྟེ། །རང་རིག་མཉམ་པར་འཁྱུད་ཅིང་གནས། །གཡས་པས་པདྨའི་སྣོད་བསྣམས་ཏེ། །གཡོན་པས་ཁ་ཊྭཱཾ་ག་ནི་འཛིན། །མི་ཡི་པགས་པས་སྟོད་གཡོགས་ཏེ། །གླང་པོའི་པགས་པས་ཤམ་ཐབས་
ཅན། །སྐུ་ལ་སྤྱན་རྣམས་ཐམས་ཅད་དེ། །སྤྱན་གསུམ་གྱིས་ནི་རྣམ་པར་སྤྲས། །དབང་ལྡན་ལྷ་མོ་སེང་གེ་མ། །ཆུ་བརྩེགས་ལ་ནི་རྣམ་པར་སྤྲུལ། །ཁ་དོག་དཀར་དང་སེར་བ་སྟེ། །རོལ་པ་ཡི་ནི་སྟབས་ཀྱིས་གནས། །ཞལ་ནི་མཆེ་བ་གཙིགས་པ་སྟེ། །སྤྱན་གསུམ་ཁྲོས་པའི་གཟུགས་ཅན་ནོ། །གཡས་པས་
རལ་གྲི་གྱེན་དུ་སྟེ། །གཡོན་པས་སྡིགས་མཛུབ་གཞག་པའོ། །ན་བཟའ་དམར་པོ་ལེགས་པར་མནབས། །རྒྱན་རྣམས་ཐམས་ཅད་ཀྱིས་ནི་བརྒྱན། །འབར་བའི་མེ་དང་མཚུངས་འོད་ཀྱིས། །བདུད་རྣམས་ཐམས་ཅད་སྲེག་པར་བྱེད། །མེར་ནི་ལྷ་མོ་སྟག་མོ་ནི། །ས་བརྩེགས་ལ་ནི་ཡང་དག་བྱུང་། །ཁ་དོག་
དཀར་ཞིང་སྔོ་བ་སྟེ། །ཟླུམ་པོའི་སྟབས་ཀྱིས་ཡང་དག་གནས། །ཕྱག་གཉིས་དྲག་ཏུ་བཤད་པ་སྟེ། །སྤྱན་གསུམ་གྱིས་ནི་རྣམ་པར་བརྒྱན། །ལྕགས་ཀྱུ་སྡིགས་མཛུབ་ཞགས་པ་སྟེ། །ན་བཟའ་དམར་པོ་ཡིས་ནི་བརྒྱན། །བདེན་བྲལ་ལྷ་མོ་ཅེ་སྤྱང་མ། །རླུང་བརྩེགས་ལ་ནི་ཡང་དག་བྱུང་། །
ཁ་དོག་སྔོ་ཞིང་དམར་བ་སྟེ། །སྤྱན་གསུམ་གྱིས་ནི་རྣམ་པར་སྤྲས། །གཡས་ན་དགྲ་སྟ་ཡང་དག་ལྡན། །གཡོན་པས་སྡིགས་མཛུབ་ཞགས་པ་སྟེ། །སྐྱིལ་ཀྲུང་ཕྱེད་པས་ཡང་དག་བཞུགས། །ན་བཟའ་དམར་པོ་ཡིས་ནི་བརྒྱན། །རླུང་གི་མཚམས་སུ་འུག་པ་མ། །མེ་བརྩེགས་ལ་ནི་ཡང་དག་བྱུང་། །ཁ་དོག་
དམར་ཞིང་སེར་བ་སྟེ། །ཙོག་པུས་གདན་ལ་ཡང་དག་གནས། །དབྱུག་པ་སྡིགས་མཛུབ་ཞགས་པ་དང་། །སྤྱན་གསུམ་གྱིས་ནི་རྣམ་པར་བརྒྱན། །སྐུ་ལའང་རྒྱན་རྣམས་ཐམས་ཅད་དང་། །ན་བཟའ་དམར་པོ་ཡིས་ནི་བརྒྱན། །ཤར་གྱི་སྒོར་ནི་མཁའ་འགྲོ་མ། །ཕུྃ་ཡིག་ས་བོན་ལས་བྱུང་བ། །ཁ་དོག་དཀར་
པོ་འབར་བ་ཆེ། །དབུ་སྐྲ་སིལ་བུ་ཡིས་ནི་བརྒྱན། །ཕྱག་གཉིས་ཁ་རུ་བཅུག་པ་སྟེ། །སྤྱན་གསུམ་གྱིས་ནི་ལེགས་པར་བརྒྱན། །ན་བཟའ་དམར་པོ་ལེགས་པར་མནབས། །སེམས་དཔའི་སྐྱིལ་ཀྲུང་ཡང་དག་གནས། །བྱང་དུ་ལྷ་མོ་མར་མེ་མ། །སེམས་དཔའི་སྐྱིལ་ཀྲུང་ཡང་དག་གནས། །
[88a]ཁ་དོག་སེར་མོ་འབར་བ་ཆེ། །རྒྱན་རྣམས་ཐམས་ཅད་ཀྱིས་ནི་བརྒྱན། །ན་བཟའ་དམར་པོ་ལེགས་པར་མནབས། །ཡཾ་ཡིག་ས་བོན་ལས་འཁྲུངས་མ། །ཐལ་སྦྱར་སྤྱི་བོར་བཞག་པའོ། །ནུབ་ཀྱི་སྒོར་ནི་འཇིབ་བྱེད་མ། །ཁ་དོག་དམར་མོ་འཇིབ་པ་ཆེ། །སྙིམ་པས་ཁྲག་ནི་
འཐུང་བ་སྟེ། །ཕྲོཾ་ཡིག་ལས་ནི་རྣམ་པར་སྤྲུལ། །ལྷོ་ཡི་སྒོར་ནི་འཕྲོག་བྱེད་མ། །ཁ་དོག་ནག་མོ་འབར་བ་ཆེ། །ཕྱག་གཉིས་ཀྱིས་ནི་གཏུན་ཤིང་འཛིན། །ཕྲེཾ་ཡིག་ལས་ནི་རྣམ་པར་སྤྲུལ། །རྡོ་རྗེ་ར་བའི་ཕྱི་རོལ་དུ། །ས་བོན་ཧཿཧོཿཧྲཱིཿལས་སྤྲུལ། །སྤོས་མ་འཇུ་བྱེད་གཏུམ་མོ་ནི། །ཤར་གྱི་ཕྱོགས་སུ་
བསྒོམ་པར་བྱ། །དཀར་དང་སྔོ་དང་སེར་གྱི་མདོག །སྤྱན་གསུམ་གྱིས་ནི་རྣམ་པར་སྤྲོས། །ཕྱག་གཉིས་ཐོད་པར་གནས་པ་ཡི། །བདུད་རྩིའི་བཏུང་བ་འཛིན་པའོ། །དྲག་མོ་ཁྲག་འཐུང་ཤ་གསོལ་མ། །བྱང་གི་ཕྱོགས་སུ་གནས་པ་སྟེ། །ཁ་དོག་སེར་དང་དཀར་དང་དམར། །གྷྲིཾ་གྷྲཿས་བོན་ལས་བྱུང་
བ། །ལྕགས་ཀྱུ་ལྔ་ཡིས་གང་བ་ཡི། །པདྨའི་སྣོད་ནི་མཆོག་ཏུ་འཛིན། །སེམས་དཔའི་སྐྱིལ་མོ་ཀྲུང་གི་གདན། །སྤྱན་གསུམ་གྱིས་ནི་རྣམ་པར་སྤྲས། །ནུབ་ཀྱི་ཕྱོགས་ཀྱི་རྣལ་འབྱོར་མ། །དྲག་ཤུལ་འབར་མ་མི་སྡུག་མ། །ཕྱག་ན་འཇིགས་རུང་གཏོར་མའི་སྣོད། །ཀུ་རུང་ས་བོན་ལས་བྱུང་བ། །
དམར་དང་སེར་དང་ནམ་མཁའི་མདོག །ཐོད་པའི་ཅོད་པན་དག་དང་ལྡན། །སེམས་དཔའི་སྐྱིལ་ཀྲུང་གི་ནི་གདན། །སྤྱན་གསུམ་གྱིས་ནི་རྣམ་པར་སྤྲས། །ཐོད་མ་རྡོ་རྗེ་བུམ་པ་མ། །ལྷོ་ཡི་ཕྱོགས་སུ་ཀུན་ནས་གནས། །བརྟྟཱ་ལི་གསུམ་ལས་བྱུང་བ། །ཐོད་པར་བཟའ་དང་བཏུང་བ་བསྣམས། །སྔོ་དང་
དམར་དང་དཀར་པོའི་འོད། །སེམས་དཔའི་སྐྱིལ་མོ་ཀྲུང་གི་གདན། །དབང་ལྡན་དུ་ནི་སྒེག་མོ་གཞག །ཧཱུྃ་ཡིག་ས་བོན་ལས་བྱུང་བ། །ཁ་དོག་སེར་པོ་ཤིན་ཏུ་མཛེས། །དགུ་གཉིས་ལ་ནི་ཡང་དག་བརྟེན། དེ་ནི་གཡོན་གནས་དྲི་ཆབ་མ། །དྲི་ཡི་དུང་དང་ཡང་དག་ལྡན། །ཁ་དོག་དམར་མོ་ཤིན་
ཏུ་མཛེས། །ཧཱུྃ་ཡིག་ས་བོན་ལས་བྱུང་བའོ། །མེ་རུ་གནས་པའི་པི་ཝང་མ། །པི་ཝང་དེ་ནི་སྒྲ་ཡི་མཆོག །ཧཱུཾ་ཧོའི་ས་བོན་ལས་བྱུང་བ། །ཁ་དོག་དཀར་མོ་ཡིད་འོང་མ། །མེ་ཡི་གཡོན་གནས་མེ་ཏོག་མ། །ཐལ་མོར་མེ་ཏོག་ཤིན་ཏུ་མཛེས། །ཤྲིཾ་ཡིག་ས་བོན་ལས་ནི་འཁྲུངས། །
[88b]ཁ་དོག་སྔོན་མོ་ཀུན་ནས་འབར། །བདེན་བྲལ་གནས་པའི་ཀླུ་མ་ནི། །ཁ་དོག་སྔོན་མོ་ཀུན་ནས་འབར། །ཧཱུྃ་ཧཱུྃ་ཡི་གེ་ལས་བྱུང་མ། །དཀར་པོ་བསྐྱོད་དེ་གླུ་ལེན་བྱེད། །དེ་ཡི་གཡོན་གནས་བདུག་སྤོས་མ། །ཁ་དོག་དམར་མོ་ཡིད་འོང་མ། །ཨི་ཡིག་ས་བོན་ལས་ནི་བྱུང་། །ཕྱག་གིས་
བདུག་སྤོས་སྣོད་ནི་འཛིན། །རླུང་དུ་གནས་པའི་གར་མ་ནི། །ཁ་དོག་དམར་མོ་ཡིད་འོང་མ། །ཧཱུྃ་ཡིག་ས་བོན་ལས་བྱུང་བ། །ལག་གཉིས་གར་ནི་བྱེད་བཞིན་མ། །དེ་ཡི་གཡོན་གནས་མར་མེ་མ། །ཁ་དོག་སེར་མོ་ཀུན་དུ་འབར། །ཀྵུྃ་ཡིག་ས་བོན་ལས་འཁྲུངས་མ། །མར་མེའི་
མཆོད་སྡོང་དང་ནི་ལྡན། །ཕྱི་རོལ་ཟླུམ་པོའི་གདན་རྣམས་ལ། །ཀེང་རུས་ལ་སོགས་དགོད་པར་བྱ། །རང་རང་ས་བོན་ལས་བྱུང་བའི། །སེམས་དཔའི་སྐྱིལ་ཀྲུང་གིས་ནི་གནས། །དཔའ་བོ་ཐམས་ཅད་ཕྱག་བཞི་པ། །ཐོད་པ་ཡིས་ནི་ཐོད་དུ་བྱས། །དབུ་སྐྲ་སེར་པོ་གྱེན་དུ་བརྫེས། །སྤྱན་གསུམ་
གྱིས་ནི་རྣམ་པར་སྤྲས། །གཡས་པའི་ཕྱག་ན་ཐོད་པ་སྟེ། །གཡོན་པ་ཡིས་ནི་ལྷ་མོར་འཁྱུད། །ཕྱག་གཡས་ན་ནི་ཁ་ཊྭཱཾ་ག །གཡོན་པས་རྩེ་གསུམ་གྱེན་དུ་འཛིན། །ལྷ་མོ་ཐམས་ཅད་ཕྱག་གཉིས་མ། །ཁ་དོག་ས་བོན་འོད་རྣམས་མཚུངས། །གཡས་པ་དཔའ་བོ་ལ་འཁྱུད་ཅིང་། །ལག་པ་གཡོན།
ན་ཐོད་པའོ། །ཤར་དུ་ཀྃ་ཡིག་ལས་སྐྱེས་པ། །དཀར་མིན་ཀེད་རུས་འཇིགས་བྱེད་དེ། །ཀྃ་གི་ཡི་གེ་ལས་བྱུང་བ། །ཡུམ་ནི་པདྨའི་དབྱིབས་ཅན་ནོ། །གཉིས་པ་གཡས་སུ་པད་དཀར་མ། །ཁ་ཊྭཱཾ་ག་ཡི་སྲིན་པོ་ནི། །ས་བོན་ཁཾ་ཡིག་ལས་སྐྱེས་པའོ། །དེ་ཡི་ཕང་པར་སེར་རྣོན་མ། །ཁྃ་ཡིག་ས་བོན་
ལས་བྱུང་བའོ། །གསུམ་པ་གཡོན་གྱི་པདྨ་ལ། །གྃ་སྐྱེས་སྒྲ་ནི་ཟག་པའོ། །དེ་ཡི་གཡོན་གྱི་པར་གནས་པ། །ཁ་དོག་དཀར་མོ་སྒྲ་ཟབ་མ། །བྱང་དུ་དྲིལ་བུའི་རྣ་བ་ཅན། །གྃ་ཡིག་ས་བོན་ལས་སྐྱེས་པའོ། །དེ་ཡི་བརླ་ཡི་སྟེང་གནས་པ། །སེར་མོ་གྷྃ་སྐྱེས་དྲིལ་སྒྲ་མ། །གཉིས་པ་གཡས་
སུ་བཀོད་པ་ནི། །ཙཾ་སྐྱེས་གཏུམ་པའི་དབང་ཕྱུག་སེར། །དེ་ལ་འཁྱུད་པའི་ལྷ་མོ་ཡང་། །ཙྃ་སྐྱེས་པདྨའི་གདོང་པ་མ། །གསུམ་པ་གཡོན་གྱི་པདྨ་ལ། །ཙྪིཾ་ཡིག་ལས་ནི་སེར་ཀའི་མདོང་། །དེ་ཡི་པང་གནས་སེར་མོ་ནི། །ཙྪིཾ་སྐྱེས་སོ་ཡིས་འདྲལ་བ་མོ། །ནུབ་ཏུ་ཁ་དོག་དམར་པོ་ནི། །མིང་ནི་མངལ་སྐྱེས་དགའ་
[89a]བ་ཡི། །ཛི་ཡིག་ས་བོན་ལས་སྐྱེས་པ། །དེ་ཡི་པང་གནས་དཔྱི་མཐོ་མ། །གཉིས་པ་གཡས་ཀྱི་པདྨ་ལ། །ཛྷཾ་སྐྱེས་ཛྷཾ་ཡིག་འཇིགས་པར་བྱེད། །དེ་ཡི་པང་གནས་དམར་མོ་སྟེ། །མིང་ནི་ཛྷ་བྱེད་དགའ་བ་མོ། །གསུམ་པ་གཡོན་གྱི་པདྨ་ལ། །ས་བོན་ཊཱི་ལས་ཆུ་སྐྱར་ཟ། །དེ་ཡི་པང་
གནས་དམར་མོ་སྟེ། །ས་བོན་ཊིཾ་ལས་ཐོར་ཅོག་བརྒྱན། །ལྷོ་ཡི་དབུས་ཀྱི་པདྨ་ལ། །ས་བོན་ཐི་ལས་བསྒྲེགས་པ་ཅན། །དེ་ཡི་པང་གནས་སྔོན་མོ་སྟེ། །ས་བོན་ཐྃ་ལས་དོར་སྟབས་དགའ། །གཉིས་པ་གཡས་ཀྱི་པདྨ་ལ། །ས་བོན་ཌཾ་ལས་ཅང་ཏེ་འདུལ། །དེ་ཡི་ཕག་གནས་ཡན་ལག་སྔོ། །རྔ་ཡི་
སྒྲ་ལ་དགའ་བ་མ། །གསུམ་པ་གཡོན་གྱི་པདྨ་ལ། །ཌྷ་སྐྱེས་རྔ་ཆེན་ལྟད་མོ་ཅན། །དེ་ཡི་ཕང་གནས་ཡན་ལག་སྔོ། །རྔ་བོ་ཆེ་ཡི་རོལ་བྱེད་མ། །དབང་ལྡན་གཡས་ཀྱི་པདྨ་ལ། །ཏྃ་སྐྱེས་རྩོད་ལ་དགའ་བ་དགོད། །དེ་ཡི་པང་གནས་སེར་མོ་སྟེ། །བྱིན་ཕ་མ་སྟེ་ཏཾ་ལས་བྱུང་། །དེ་ཡི་གཡོན་གྱི་པདྨ་ལ། །
ས་བོན་ཐོ་ལས་ལག་རིངས་ཏེ། །དེ་ཡི་པང་དུ་གནས་པ་ནི། །ཁ་དོག་དཀར་མོ་གཡོ་སྒྲོགས་མ། །མེ་ཡི་གཡས་ཀྱི་པདྨ་ལ། །དྃ་སྐྱེས་མཆེ་བ་གཙིགས་པ་ཅན། །དེ་ཡི་པང་གནས་དཀར་མོ་ནི། །དྃ་ལས་སྐྱེས་པའི་འོད་ནི་མ། །དེ་ཡི་གཡོན་གྱི་པདྨ་ལ། །དྷིཾ་སྐྱེས་བརྟན་པ་འཇིགས་རུང་ཅན། །དེ་
ཡི་པང་པར་གནས་པ་ནི། །སྔོན་མོའི་འོད་ཅན་ལ་སྨྲ་མ། །བདེན་བྲལ་གཡས་ཀྱི་པདྨ་ལ། །པི་སྐྱེས་ཟས་ལ་སྤྱོད་བྱེད་མ། །དེ་ཡི་པང་བར་གནས་པ་ནི། །འོད་སྔོན་མིག་ནི་སེར་སྐྱ་མ། །དེ་ཡི་གཡོན་གྱི་པདྨ་ལ། །ཕུྃ་སྐྱེས་གདོང་ནི་སྤྲས་པ་དགོད། །དེ་ཡི་པང་པར་གནས་པ་ནི། །དམར་མོའི་འོད་ཅན་
མིག་རྒྱས་མ། །རླུང་གི་གཡས་ཀྱི་པདྨ་ལ། །བྃ་སྐྱེས་ཚངས་པའི་དབྱངས་ཅན་དགོད། །དེ་ཡི་པང་དུ་གནས་པ་ནི། །དམར་མོ་གཉེན་གྱི་ལུས་ཅན་མ། །དེ་ཡི་གཡོན་གྱི་པདྨ་ལ། །བྷི་སེར་འཇིགས་པའི་སྒྲ་ཅན་ཏེ། །དེ་ཡི་པང་ན་གནས་པ་ནི། །ས་བོན་བྷོཾ་ལས་བུང་སྒྲ་མ། །ས་བོན་ཧོཾ་སྐྱེས་མཁའ་
དབང་ནི། །ཁ་དོག་སྔོན་པོ་འབར་བ་ཆེ། །འཁོར་ལོ་རལ་གྲི་དབྱུག་པ་དུང་། །ཕྱག་བཞི་ཡིས་ནི་རྣམ་པར་སྤྲས། །རལ་གྲི་ཅོད་པན་ཡན་ལག་མཛེས། །ཤར་སྒོར་ཁྱབ་འཇུག་དགོད་པར་བྱ། །དེ་ཡི་གཡས་ཀྱི་ངོས་སུ་ནི། །ས་བོན་ལྃ་ལས་དཔལ་མོ་དགོད། །སེར་མོ་ཐོད་ནི་ལྷག་པར་བཅིངས། །མི་འཇིགས་པ་དང་
[89b]ཆུ་སྐྱེས་འཛིན། །ཁྱབ་འཇུག་གཡོན་དུ་ཕག་མོ་སྟེ། །བྃ་ཡིག་ལས་ནི་མངོན་པར་སྤྲུལ། །ཕག་གི་གདོང་ཅན་ཁྲོས་པའི་གཟུགས། །ཐོད་པའི་ཅོད་པན་གྱིས་ནི་སྤྲས། །ཁ་དོག་སྔོན་པོ་འབར་བ་ཆེ། །སེར་པོའི་གོས་ནི་འཛིན་ལ་དགའ། །གཡོན་པ་ན་ནི་ཐོད་ཁྲག་སྟེ། གཡས་པ་ཡིས་ནི་མི་མགོ་
འཛིན། །བྱང་གི་སྒོར་ནི་ཚངས་པ་སྟེ། །ཁ་དོག་སེར་པོ་འབར་བ་ཆེ། །ཨོཾ་ཡིག་ས་བོན་ལས་སྐྱེས་པ། །རལ་པའི་ཅོད་པན་གྱིས་ནི་བརྒྱན། །ཕྱག་བཞི་པ་ལ་གདོང་བཞི་པ། །གཡོན་ན་པདྨ་སྤྱི་བླུགས་ཏེ། །མཆོག་སྦྱིན་དང་ནི་བགྲང་ཕྲེང་ཡང་། །ལག་པ་གཡས་པ་ཡིས་ནི་འཛིན། །ཚངས་པའི་
གཡས་ཀྱི་ངོས་སུ་ནི། །ཚངས་མ་གསེར་གྱི་མཆོག་ཅན་ཏེ། །ས་བོན་བཾ་ཡིག་ལས་སྐྱེས་པ། །པདྨ་དང་ནི་རྔ་ཡབ་འཛིན། །ཚངས་པའི་གཡོན་གྱི་ངོས་སུ་ནི། །དབྱངས་ཅན་མ་ནི་སྦྱང་གི་འོད། །ས་བོན་ས་ཡིག་ལས་སྐྱེས་པའི། །གཡོན་གྱི་ཨུཏྤལ་གསར་པ་འཛིན། །ས་བོན་ཧཱུྃ་ངྃ་ཤྃ་ལས་
བྱུང་། །འབྱུང་པོ་ཁ་དོག་དཀར་ཞིང་འབར། །དབང་ཕྱུག་ནུབ་ཀྱི་སྒོ་རུ་སྟེ། །ཕྱག་བཞི་ཡིས་ནི་རྣམ་པར་སྤྲས། །གཡས་ན་བ་དན་ཅང་ཏེའུ་སྟེ། །གཡོན་ན་མདུང་དང་ཐོད་པའོ། །སྟག་ལྤགས་བླ་གོས་ཕྲག་པར་གཟར། །ཟླ་ཕྱེད་རལ་པའི་ཅོད་པན་ཅན། །སྤྱན་གསུམ་གྱིས་ནི་རྣམ་པར་སྤྲས། །
འཕྲོག་བྱེད་གཡས་ཀྱི་ངོས་སུ་ནི། །ས་བོན་མྃ་ལས་དབང་ཕྱུག་ཆེ། །ཁ་དོག་དཀར་པོ་སྤྱན་གསུམ་པ། །བགྲང་ཕྲེང་དང་ནི་རྩེ་གསུམ་ལྡན། །དབང་ཕྱུག་གཡོན་གྱི་ངོས་སུ་ནི། །ས་བོན་གྃ་བྱུང་གྃ་གཱ་མ། །དུང་དང་ཀུནྡ་ཟླ་བར་མཚུངས། །མཆོད་སྦྱིན་དང་ནི་ཆུ་སྐྱེས་འཛིན། །བརྒྱ་བྱིན་ལྷོ་ཡི་སྒོ་རུ་སྟེ། །ས་
བོན་ཤྃ་ལས་ཡང་དག་བྱུང་། །ཁ་དོག་དཀར་པོ་འབར་བ་ཆེ། །སྤྱན་གསུམ་གྱིས་ནི་རྣམ་པར་བརྒྱན། །གཡས་པ་སྙིང་གར་བཀུག་པ་ཡིས། །རྡོ་རྗེ་རིན་ཆེན་གདུགས་འཛིན་ཞིང་། །རིན་ཐང་མེད་པའི་ཅོད་པན་མཛེས། །ལག་པ་གཡས་ན་ཨུཏྤལ། །གཡོན་པས་འཁྱུད་དེ་རོལ་པར་བྱེད། །བརྒྱ་
བྱིན་གྱི་ནི་གཡས་ངོས་སུ། །དབང་མོ་དཀར་མོ་མྃ་ལས་སྐྱེས། །གདུགས་ནི་ལག་པ་གཡས་པ་ན། །གཡོན་པས་འཁྱུད་དེ་རྡོ་རྗེ་འཛིན། །བརྒྱ་བྱིན་གཡོན་གྱི་ངོས་སུ་ནི། །ས་བོན་ཏྃ་ལས་ཐིག་ལེ་མཆོག །སེར་མོ་འཁྲིལ་ཞིང་མཆོད་སྡོང་གཡོན། །གཡས་པ་ཡིས་ནི་ལྕགས་ཀྱུ་འཛིན། །དབང་ལྡན་
[90a]ཟུར་དུ་དབང་པོ་སྟེ། །སེར་པོ་ཨི་ལས་ཡང་དག་བྱུང་། །གཡས་བཀུག་སྙིང་གར་རྡོ་རྗེ་སྟེ། །གཡོན་བཀུག་འཁྱུད་ཅིང་རོལ་པར་བྱེད། །བདེ་བྱེད་མ་ནི་བདག་པོར་མཚུངས། །དབང་པོའི་གཡས་སུ་དགོད་པར་བྱ། །དེ་ཡི་གཡོན་དུ་རྃ་ལས་བྱུང་། །རྩོམ་པ་
མོ་ནི་སྔོ་བསངས་མ། །སྐྲ་ནི་མནྡ་ར་བ་འཕྱང་། །ལག་པ་ན་ནི་མེ་ལོང་ཐོགས། །ཀུྃ་ཡིག་ས་བོན་ལས་སྐྱེས་པ། །མེ་ཡི་ཟུར་དུ་ལུས་ངན་ཏེ། །སེར་པོ་འཁྲིལ་ཞིང་ལྗོན་ཤིང་གསལ། །གཡས་ན་བི་ཛ་བཱུརའོ། །ལུས་ངན་གྱི་ནི་གཡས་ངོས་སུ། །བྃ་སྐྱེས་ནོར་གྱི་བློ་གྲོས་སེར། །གཡོན་པས་འབྲས་
ཀྱི་སྙེ་མ་སྟེ། །གཡས་པ་ཡིས་ནི་མི་འཇིགས་སྦྱིན། །ལུས་ངན་གྱི་ནི་གཡོན་ངོས་སུ། །འཕྲོག་མ་ལྗང་གུའི་མདོག་ཅན་ཏེ། །ཧྃ་ཡིག་ས་བོན་ལས་སྐྱེས་མ། །མཆོག་སྦྱིན་མྱ་ངན་མེད་པ་འཛིན། །བདེན་བྲལ་འབྱུང་པོའི་རྒྱལ་པོ་ནི། །ས་བོན་ཁཾ་ལས་ཡང་དག་བྱུང་། །གཡོན་པས་གི་ཝང་
སྡིགས་མཛུབ་སྟེ། །གཡས་པ་ཡིས་ནི་དབྱུག་པ་འཛིན། །ཟླ་ཕྱེད་དང་ནི་ཐོད་པས་མཚན། །སྤྱན་གསུམ་གྱིས་ནི་རྣམ་པར་སྤྲས། །རུས་པའི་རྒྱན་གྱིས་བརྒྱན་པ་སྟེ། །ཁྲོ་བོ་ཡི་ནི་ཚོགས་དང་ལྡན། །འབྱུང་པོའི་གཡས་ཀྱི་ངོས་སུ་ནི། །ལྃ་སྐྱེས་ལྃ་ཀའི་དབང་ཕྱུག་དགོད། །ཁ་དོག་སྔོ་བསངས་
འབར་བ་ཆེ། །ཐོད་པའི་ཅོད་པན་གྱེན་དུ་བརྩེགས། །ལག་པ་གཡས་ན་རྩེ་གསུམ་སྟེ། །གཡོན་པ་ན་ནི་ཐོད་ཁྲག་གོ། །ཁྲོས་པའི་གཟུགས་ཅན་འཇིགས་པ་ཆེ། །སྟག་གི་པགས་པའི་ཤམ་ཐབས་ཅན། །འབྱུང་པོ་ཡི་ནི་གཡོན་ངོས་སུ། །རྃ་སྐྱེས་ཁྲག་ལ་དགའ་བ་དགོད། །ཁ་དོག་དམར་པོ་
འབར་བ་ཆེ། །མཚན་མ་ལང་ཀའི་དབང་ཕྱུག་མཚུངས། །རླུང་དུ་ཀླུ་ཡི་རྒྱལ་པོ་སྟེ། །མགོ་བོ་བརྒྱ་ཡིས་རྣམ་པར་བརྒྱན། །ཁ་དོག་དཀར་པོ་འབར་བ་ཆེ། །བྷུར་བྷུའི་ས་བོན་ལས་སྤྲུལ་ཞིང་། །ལག་པ་གཡས་པ་མཆོག་སྦྱིན་ཏེ། །གཡོན་པས་དེ་བཞིན་ཞགས་པ་འཛིན། །མཚན་ཉིད་ཐམས་ཅད་
ཡང་དག་རྫོགས། །རིན་པོ་ཆེ་ཡི་ཐོད་ཀྱིས་བརྒྱན། །དེ་ཡི་གཡས་ཀྱི་ངོས་སུ་ནི། །དཔལ་ལྡན་ལོངས་སྤྱོད་ལྡན་མ་ནི། །དམར་མོ་ས་བོན་བྷྃ་ལས་བྱུང་། །གཡས་པ་ན་ནི་རྔ་ཡབ་སྟེ། །གཡོན་བཀུག་འཁྱུད་ཅིང་རོལ་པར་བྱེད། །འོ་མ་འཛིན་ལ་ངེས་པར་བལྟ། །གདེངས་ཀ་གསུམ་གྱིས་རྣམ་པར་བརྒྱན། །
[90b]དེ་ཡི་གཡོན་དུ་ཨུ་ལས་བྱུང་། །ཨུཏྤལ་དགའ་མའི་རྣལ་འབྱོར་མ། །ཁ་དོག་དམར་མོ་འབར་བ་ཆེ། །གདེངས་ཀ་གསུམ་གྱིས་རྣམ་པར་སྦས། །ལག་པ་གཡས་ན་ཨུཏྤལ་ཏེ། །གཡོན་པ་པུས་མོར་འཕྱང་བ་སྟེ། །དེ་ཡི་ཕྱི་རོལ་ཟླུམ་མོའི་ཞིང་། །དཔའ་བོ་བཅུ་དྲུག་རེ་མིག་སྟེ། །དེ་ལ་ཤར་
སོགས་རེ་མིག་ལ། །འཇིགས་བྱེད་དཀར་མིན་ཡན་ལག་སོགས། །ཐམས་ཅད་རོ་གདན་ཤེས་པར་བྱ། །ཕྱག་བཞི་ཡིས་ནི་རྣམ་པར་སྤྲས། །རྩེ་གསུམ་རྣལ་འབྱོར་སྣོད་དང་ནི། ཁ་ཊྭཱྃ་ག་དང་ཐིག་ལེའི་ལག །དཀར་མིན་ཡན་ལག་ཁ་དོག་གནག །ཤར་གྱི་རེ་མིག་རྣམ་པར་གནས། །གཡོན་
གྱི་ངོས་གནས་མྱ་ངན་མེད། །སེར་མོའི་འོད་ཅན་རྡོ་རྗེ་འཛིན། །དབང་ལྡན་འཇིགས་རུང་ཤེས་བྱ་སྟེ། །ཁ་དོག་སེར་པོ་འབར་བ་ཆེ། །གཡོན་ནས་རྣ་བ་མཐོང་བ་ཅན། །དམར་མོ་རྩེ་གསུམ་འཛིན་པར་བྱེད། །གཏུམ་པོ་བྱང་གི་རེ་མིག་ལ། །ཁ་དོག་དམར་པོ་འབར་བ་ཆེ། །གཡོན་གྱི་ངོས་ནས་
བདེ་བྱེད་མ། །སེར་མོའི་འོད་ཅན་རིན་ཆེན་འཛིན། །སྡུད་བྱེད་འཇིགས་བྱེད་དམར་མོ་སྟེ། །རླུང་གི་རེ་མིག་ལ་ཤེས་བྱ། །རླུང་ཤུགས་མ་ནི་གཡོན་དུ་གནས།། རྒྱལ་མཚན་ལྗང་གུ་འཛིན་པར་བྱེད། །སྒྲ་སྒྲོགས་ནུབ་ཀྱི་རེ་མིག་ལ། །ཁ་དོག་སེར་པོ་འབར་བ་ཆེ། །གཡོན་གྱི་ངོས་སུ་སྒྱུ་མ་ཆེ། །ལག་ན་ཞགས་
པ་དཀར་པོའི་འོད། །སྨྱོ་བྱེད་བདེན་བྲལ་རེ་མིག་ལ། །ཁ་དོག་སྔོན་པོ་འབར་བ་ཆེ། །གཡོན་གྱི་ངོས་ནས་འབར་མ་ནི། །དུ་བའི་མདོག་ཅན་རལ་གྲི་འཛིན། །ཐོད་ཅན་ལྷོ་ཡི་རེ་མིག་ལ། །ཁ་དོག་སེར་པོ་འབར་བ་ཆེ། །གཡོན་གྱི་ངོས་སུ་དཔལ་ཆེན་པོ། །ནག་མོ་དབྱུག་པ་འཛིན་པ་ལ། །ཁྲོ་བོ་མེ་ཡི་རེ་
མིག་ལ། །ཁ་དོག་སྔོ་བསངས་འབར་བ་ཆེ། །གཡོན་གྱི་ངོས་གནས་ནག་མོ་ནི། །སྔོན་མོ་མདུང་ཐུང་འཛིན་པ་མ། །སྟོབས་ཆེན་ལ་སོགས་དཔའ་བོ་རྣམས། །རོ་ཡི་གདན་ལ་ཡང་དག་གནས། །ཁ་ཊྭཱྃ་ག་དང་རྣལ་འབྱོར་སྣོད། །ཁམ་ཕོར་དང་ནི་གྲི་གུག་འཛིན། །ཤར་གྱི་ཟུར་མཐའི་རེ་མིག་ལ། །
སྟོབས་ཆེན་ཁ་དོག་དཀར་པོའོ། །དེ་ཡི་གཡོན་དུ་རབ་དང་མ། །སེར་མོ་ཟས་ནི་འཛིན་པར་བྱེད། །གཤིན་རྗེའི་ངོས་མཐའི་རེ་མིག་ལ། །དྲིལ་བུ་ཆེན་པོའི་དབང་ཕྱུག་གནག །དེ་ཡི་གཡོན་གནས་ཨཾ་བི་ཀ ། གཡས་པས་ཀུན་ནས་གཏོར་མ་འཛིན། །གཤིན་རྗེ་བདེན་བྲལ་དག་གི་དབུས། །
[91a]སྔོན་པོ་མིང་ནི་ཏོག་གི་རྩེ། །དེ་ཡི་གཡོན་དུ་སེར་སྐྱ་མ། །སྔོན་མོ་ཏིལ་ནི་འཛིན་པ་ཅན། །ནུབ་ཀྱི་གཡས་ཀྱི་རེ་མིག་ལ། །བི་བི་ཏ་ཀ་ཁ་དོག་དམར། །དེ་གཡོན་ལྷ་མོ་རྩུབ་མོ་མ། །དམར་བའི་འོད་ཅན་ཆང་ནི་འཛིན། །ནུབ་ཀྱི་གཡོན་གྱི་རེ་མིག་གནས། །དམར་མོ་གངས་ནི་
བརྩེགས་པ་ཡི། །དེ་གཡོན་རྣ་བར་རེག་པ་མ། །དམར་མོ་བ་དན་ལྔ་ནི་འཛིན། །རླུང་གི་ཟུར་མཐའི་རེ་མིག་ལ། །སེར་པོ་མིང་ནི་སྒྲོགས་པ་ཅན། །གཡོན་གནས་སྒྲ་ནི་བརྩེགས་པ་མོ། །སེར་པོའི་འོད་ཅན་ཁྲག་ནི་འཛིན། །ནོར་གྱི་ཕྱོགས་མཐའི་རེ་མིག་ལ། །སེར་པོའི་འོད་ཅན་ཚིག་ལེགས་བརྗོད། །
གཡོན་གནས་རིག་བྱེད་ལ་འཇུག་མ། །སེར་མོའི་འོད་ཅན་ཤ་འཛིན་མ། །ཤར་གྱི་ཟུར་མཐའི་རེ་མིག་ལ། །དབང་ཕྱུག་རྒྱལ་མཚན་སེར་པོའི་མདོག །གཡོན་གནས་དམར་མོ་རྒན་བྱེད་མ། །ཏིལ་དང་འབྲས་ནི་གསལ་བར་འཛིན། །དེ་ནས་གཞན་ཡང་བརྗོད་པར་བགྱི། །བླ་མ་རྣམས་ཀྱི་
མན་ངག་ལས། །རྒྱུད་ཆེན་པོ་ཡི་རྗེས་འབྲངས་ནས། །དུར་ཁྲོད་རྣམས་ནི་ཇི་བཞིན་རིམ། །ཤར་གྱི་གདན་ནི་བུམ་པའི་དབྱིབས། །དྲག་ཏུ་བཞད་པར་གྱུར་པ་སྟེ། །ཐོད་པ་ཉི་ཤུ་རྩ་བདུན་རྣམས། །དེ་ལ་ཤིང་ནི་ཙམ་པ་ཀ ། སྤྲིན་ནི་ངེས་པར་སྒྲ་སྒྲོགས་པ། །རྐང་པ་མཚོན་ཆ་ངན་པ་རྒྱུ། །དེ་
ལ་ནོར་རྒྱས་བུ་ནི་སེར། །གྲུབ་པའི་རལ་གྲི་ཅེ་སྤྱང་སྟེ། །ཚངས་པ་ཆེན་མོ་ངང་པར་གནས། །ཐོད་པའི་ཐིག་ལེ་འཐུང་བར་བྱེད། །གཡས་པས་བགྲང་ཕྲེང་འཛིན་པ་སྟེ། །གཡོན་པ་ན་ནི་པུ་སྟི་འཛིན། །དེ་ལ་རི་ནི་ལྷུན་པོ་སྟེ། །ཁ་དོག་སྣ་ཚོགས་འབར་བ་ཆེ། །མཆོད་རྟེན་ཀུནྡའི་མཆོག་ཏུ་འགྱུར། །
ཆུ་རླུང་རྒྱ་ཆེ་ཡི་ནི་ཆེ། །བཅུད་ལྡན་དང་ནི་རྗེ་རིགས་མའོ། །བྱང་དུ་ཆུ་ལྷ་ཤེས་པར་བྱ། །གདན་ནི་གྲུ་བཞི་པ་རྣམས་ཏེ། །ཐོད་པ་རྣམས་ནི་ཉི་ཤུ་བཞི། །རི་བོ་སེར་པོ་མ་ལ་ཡ། །འུག་པ་རོ་དང་སྟག་དང་ནི། །འདབ་ཆགས་དང་ནི་སྒྲུབ་པ་པོ། །མཆོད་རྟེན་དཀར་དང་ཙཱུ་ཏའི་ཤིང་། །འཇོག་པོ་དམར་
པོ་ཆར་པ་འབེབས། །དྲག་མོ་ཁྱུ་མཆོག་བཞོན་པ་ཅན། །མདུང་ཐུང་དང་ནི་བགྲང་ཕྲེང་འཛིན། །ཐིག་ལེའི་སྣོད་ནི་གཙང་མ་འཛིན། །ཆུ་ཀླུང་བཅུད་ལྡན་གཏིང་མི་རྟོགས། །ཥ་ཥྛ་ཀི་ནི། ནུབ་ཀྱི་ཕྱོགས་སུ་ཉེ་རྒྱལ་མ། །གདན་ནི་གཞུ་ཡི་དབྱིབས་སུའོ། །ཐོད་པ་ཉི་ཤུ་རྩ་གཅིག་དང་། །སྨིན་ནི་ཨ་ཤྭཏྠ་
[91b]འཇོམས་པ། །གསར་པའི་རོ་དང་ཕྲག་པ་དང་། །དེ་ལ་སྟོབས་རྒྱུ་བཅུད་ལེན་གྲུབ། །ཀེ་ལ་ཤ་དང་མཆོད་རྟེན་དཀར། །ཆུ་ཀླུང་མིང་ནི་ནེ་རཉྫཱ། །དབང་མོ་གླང་པོ་ལ་ཞོན་པ། །གཡས་པས་རྡོ་རྗེ་དཀར་པོ་འཛིན། །ལྷ་མོའི་གཡོན་པས་གདུགས་འཛིན་ཞིང་། །ཐོད་པའི་ཐིག་ལེ་སྟེར་ཞིང་
བལྟ། །ཀེ་ཝ་ཊ་ནཱི། །གཤིན་རྗེར་ཀཽལླ་གི་རི་ཤིང་། །ཀ་ར་བཱི་ར་སེར་པོའི་མདོག །གདན་ནི་ཟུར་གསུམ་དབྱིབས་སུ་སྟེ། །ཐོད་པ་རྣམས་ནི་བཅོ་བརྒྱད་དོ། །སྟེང་དུ་དྲག་པོའི་ཚོགས་རྣམས་ཏེ། །ས་འོག་པདྨ་མནྡ་ར། །ཆུ་ཀླུང་བྲ་བའི་ཆ་དང་ནི། །སེང་གེ་ཕག་དང་མ་ཧེ་གནས། །ཉ་ནི་ལྕགས་ཀྱུས་
འཛིན་པའོ། །ཐོད་ཁྲག་བདུད་རྩི་སྟེར་ཞིང་བལྟ། །ཆང་འཚོང་མ་ནི་བལྟ་བར་བྱ། །དབང་ལྡན་དེ་ཝའི་ཀོ་ཊ་སྟེ། །དེ་ལ་གདན་ནི་ཟླུམ་པོའོ། །ཐོད་པ་བཅུ་གཉིས་ཤེས་པར་བྱ། །བྱ་རྒོད་འོལ་པ་དེ་བཞིན་ཕག །པདྨ་ཆེན་པོ་གང་བ་དང་། །རོ་ལངས་འབྱུང་པོའི་དངོས་གྲུབ་སྟེ། །དེ་ལ་རི་བོ་དབང་ཆེན་པོ། །
མཆོད་རྟེན་དཀར་པོས་ཉེ་བར་མཚན། །གཏུམ་མོ་གྲི་གུག་མགོ་བོ་འཛིན། །རོ་ལངས་ཀྱང་ནི་ཡོངས་སུ་གནས། །ཐོད་པའི་ཐིག་ལེ་སྟེར་ཞིང་འཛིན། །ཆུ་ཀླུང་མིང་ནི་གངས་ལྡན་ནོ། །དྷ་ནུ་པ་རི་དར་ཤ་ནྃ །མེ་ཡི་མཚམས་སུ་ཙ་རི་ཏྲྃ། །གདན་ནི་གྲུ་བཞི་པ་ཡིན་ཏེ། །ཐོད་པ་རྣམས་ནི་བཅོ་ལྔའོ། །ཀ་རཉྫ་
ཤིང་སྒྲོགས་བྱེད་སྤྲིན། །ཁྱི་དང་གཙང་བྱེད་གྱེན་དུ་འབར། །རིལ་བུ་སྣོད་དང་བཅས་པ་སྟེ། །དུང་སྐྱོང་ཆུ་ཀླུང་དྲག་ཤུལ་ཅན། །རི་བོ་སྤོས་ཀྱི་ངད་ལྡང་ངོ་། །གཞོན་ནུ་མ་དང་མཆོད་རྟེན་དམར། །རྨ་བྱ་ཡོངས་སུ་གནས་པའོ། །ཐོད་པ་ནས་ནི་ཐིག་ལེ་སྟེར། །ལྷ་མོས་མདུང་ཐུང་མདའ་ཆེན་འཛིན། །བྲ་ཧྨ་ཎཱིའོ། །
སྲིན་པོའི་ཟུར་དུ་རྒྱལ་བ་མོ། །འཁྱིལ་པ་དང་ནི་ནིམ་པའི་ཤིང་། །གདན་ནི་དུང་གི་རྣམ་པ་སྟེ། །དེ་ལ་ཐོད་པ་དྲུག་ནི་སྦྱར། །དོམ་དང་རྐང་མགྱོགས་དངོས་གྲུབ་པོ། །རིགས་ལྡན་དང་ནི་མདུང་གིས་འབིགས། །རི་བོ་གངས་ནི་བརྩེགས་པ་དང་། །ཆུ་ཀླུང་མིང་ནི་སྟོབས་ལྡན་མོ། །གཟིགས་ནས་ཁྱབ་འཇུག་
སྔོ་བསངས་ལ། །ཐོད་པ་ནས་ནི་ཐིག་ལེ་སྟེར། །དབྱུག་པ་འཁོར་ལོ་གཡོན་དང་གཡས། །མཆོད་རྟེན་དམར་པོས་རྣམ་པར་སྤྲས། །དྷོ་བི་ནཱི་དཱར་ཤ་ནཾ། །རླུང་གི་ཟུར་དུ་རབ་སྦྱོར་བ། །གཏུམ་པོའི་འོ་མ་འཐུང་བར་བྱེད། །དེ་ལ་གདན་ནི་པདྨའི་དབྱིབས། །ཐོད་པ་རྣམས་ནི་བཅུ་དགུ་སྟེ། །རོ་ལངས་ཧུ་ལུ་ཧུ་
[92a]ལུ་དང་། །བོང་བུ་བྱི་ལ་ཁུང་བུར་འཇུག །མཆོད་རྟེན་སྔོ་བསངས་མདོག་ཏུ་འགྱུར། །དེ་ལ་དཔལ་གྱི་རི་བོ་ཆེ། །སེང་གེ་ལ་གནས་རྒན་བྱད་མ། །སྔོན་མོ་ཐོད་པའི་བདུད་རྩི་སྟེར། །ལག་ན་རལ་གྲི་རྩེ་གསུམ་སྟེ། །ཆུ་ཀླུང་ཙར་མན་དང་ནི་ལྡན། །མ་ཏཾ་ག་ནཱི་དར་ཤ་ནི། །
དྲག་པོ་ནག་པོ་དཀར་མིན་ཤར། །རྒན་བྱད་མ་སོགས་འཁོར་གྱིས་བསྐོར། །དཀར་དང་སེར་དང་དམར་དང་སྔོ། །གཡོན་སྐོར་གྱིས་ནི་ཡང་དག་གནས། །བྱང་དུ་དྲག་པོ་ཆེན་པོ་སེར། །རྒྱལ་མ་ལ་སོགས་པ་ཡིས་བསྐོར། །སེར་དང་དམར་དང་སྔོ་དང་དཀར། །གཡོན་སྐོར་གྱིས་ནི་ཡང་དག་གནས། །
ནུབ་ཏུ་ལྷ་སྦྱིན་མཉམ་དུ་བསྟེན། །ནག་མོ་བཟང་མོ་སོགས་ཀྱིས་བསྐོར། །དམར་དང་གནག་དང་དཀར་དང་སེར། །གཡོན་སྐོར་གྱིས་ནི་ཡང་དག་གནས། །ལྷོར་ནི་དྲག་པོ་དམར་པོའི་མདོག །དབང་མོ་ལ་སོགས་ཡོངས་སུ་བསྐོར། །སྔོ་དང་དཀར་དང་སེར་དང་དམར། །གཡོན་སྐོར་གྱིས་ནི་ཡང་
དག་གནས། །དབང་ལྡན་གནས་སུ་གཙིགས་པ་ནི། །ཁ་དོག་དཀར་དང་སེར་བ་ཅན། །སུམ་ཅུ་དཔང་སོགས་ལྷ་མོ་ནི། །དཀར་དང་སེར་དང་དམར་དང་སྔོ། །སྲེག་ཟའི་གནས་སུ་འཇིགས་བྱེད་ནི། །ཁ་དོག་དཀར་དང་སྔོ་བ་ཅན། །ལྷ་མོ་དྲག་མོའི་གཟུགས་ཅན་སོགས། །སྔོ་དང་དཀར་དང་སེར་དང་
དམར། །བདེན་བྲལ་དུ་ནི་རྒ་ལས་འདས། །ཁ་དོག་ནག་དང་དམར་བ་ཅན། །ལྷ་མོ་ཐོད་པ་མ་ལགས་སོ། །དམར་དང་གནག་དང་དཀར་དང་སེར། །རླུང་དུ་ལོག་པར་འདྲེན་པ་ནི། །ཁ་དོག་སེར་དང་སེར་བ་ཅན། །ལྷ་མོ་རལ་གྲིའི་ལག་པ་སོགས། །དམར་དང་སྔོ་དང་དཀར་དང་སེར། །དཔའ་བོ་རྣམས་ནི་
ཕྱག་བཞི་པ། །ཐོད་པ་ཡི་ནི་ཐིག་ལེ་སྟེར། །ཕྱག་ནི་གཞན་པ་གཉིས་པོ་ཡིས། །མདུང་དང་ཁ་ཊྭཱཾ་ག་ནི་འཛིན། །རྒན་བྱེད་མ་སོགས་ལྷ་མོ་རྣམས། །ལག་པས་རྩེ་གསུམ་དང་ནི་སྣོད། །རལ་གྲིའི་ལག་ཅན་ལ་སོགས་བཞི། །རང་རང་མཚོན་ཆ་དང་ནི་ལྡན། །ཀུན་ལ་རོ་ལྡན་ཤེས་པར་བྱ། །མི་ཡི་
རུས་པའི་རྒྱན་གྱིས་བརྒྱན། །འཇིགས་པའི་གཟུགས་ཅན་གཟི་བརྗིད་ཆེ། །སྤྱན་གསུམ་གྱིས་ནི་རྣམ་པར་སྤྲས། །དམ་ཚིག་འཁོར་ལོ་རྫོགས་པ་དང་། །ཡེ་ཤེས་དཀྱིལ་འཁོར་བསྒོམ་པར་བྱ། །ཡེ་ཤེས་དཀྱིལ་འཁོར་ཡིད་ཀྱིས་ནི། །ནམ་མཁའི་དཀྱིལ་འཁོར་བལྟ་བར་བྱ། །སྔར་བརྗོད་ཁོ་ནའི་
[92b]ཆོ་ག་ཡིས། །ཐམས་ཅད་དུ་ནི་ལྷ་རྣམས་དང་། །ཁྱད་པར་འཇིག་རྟེན་པ་རྣམས་ལ། །དགུག་པ་ལ་སོགས་པ་རྣམས་བྱ། །ཟླ་བའི་ཁུ་ཚུར་བརྟན་བཅིངས་ནས། །གི་ཝང་དྲི་གསུམ་གྱེན་དུ་བསྒྲེང་། །དྲི་མ་གསུམ་པའི་ཚོགས་ཀྱིས་ནི། །གསུམ་པར་གི་ཝང་དགོད་པར་བྱ། །ཨོཾ་ཨཱ་ཀཱཪྵ་ནི་ཧཱུྃ་
ཕཊ། འཇིག་རྟེན་པའི་ལྷ་རྣམས་དགུག་པའི་ཕྱག་རྒྱ་དང་སྔགས་སོ། །ལྷ་རྣམས་སྤྱན་དྲངས་ནས་གདན་དབུལ་བར་བྱའོ། །ལག་པ་གཉིས་ནི་སྦྱར་བྱས་ནས། །པདྨའི་རྣམ་པར་དབྱེ་བར་བྱ། །ཨོཾ་ཏིཥྛ་ཨ་ས་ནེ་ཧཱུྃ་སྭཱ་ཧཱ། གདན་གྱི་ཕྱག་རྒྱ་དང་སྔགས་སོ། །སྙིང་གར་རྡོ་རྗེ་དཀར་པོ་
བསམ། །ཟླ་དཀྱིལ་དབུས་སུ་བལྟ་བར་བྱ། །དམ་ཚིག་གི་ནི་ཕྱག་རྒྱ་རྣམས། །རྡོ་རྗེ་བཅིངས་པ་ལས་འབྱུང་སྟེ། །གཡོན་པ་ཁུ་ཚུར་སྙིང་གར་བྱ། །གཡས་པ་མཆན་ཁུང་གཞུག་པར་བྱ། །འདི་ནི་དཀྱིལ་འཁོར་ཐམས་ཅད་ལ། །ཐུན་མོང་དུ་ནི་དམ་ཚིག་གྱུར། །ཨོཾ་ཧཱུྃ་ཧཱཿ། ས་མ་
ཡ་ཏི་ཥྛ་དྲྀ་ཤྱ་ཛཿཧཱུཾ་བཾ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། པདྨ་དང་ནི་ཡེ་ཤེས་སྦྱར། །ས་གདུགས་རྣམ་ཤེས་ཀྱིས་ནི་མནན། །གཉིས་པོ་ལྕགས་སྒྲོག་བཅིངས་ནས་ནི། །ལྷག་མ་བ་དན་གསུམ་པ་བསྒྲེང་། །དྲི་གསུམ་དུ་བ་སྦྱར་བ་ནི། །མགོན་པོའི་དམ་ཚིག་ཏུ་ནི་བརྗོད། །ཨོཾ་ཡོ་གཱམྦྷ་
རཱི་དྲི་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ་ཨོཾ་ཧཱུཾ་ཧཱ་སྭཱ་ཧཱ། རྡོ་རྗེ་བཅིང་བ་བརྟེན་བཅིངས་ནས། །དྲི་གསུམ་དུ་བ་གྱེན་དུ་བསྒྲེངས། །སེམས་མ་རྡོ་རྗེ་རྣམ་པར་གྲགས། །ལྷ་མོའི་རང་གི་དམ་ཚིག་བརྗོད། །ཨོཾ་ཡོ་གཱ་མྦྷ་རཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་
བཅིངས་པའི་ནང་དུ་ནི། །ཡེ་ཤེས་རྣམ་ཤེས་སྦྱར་ཏེ་དགོད། །ཨོཾ་བཛྲ་ཌ་ཀཱི་ནཱི་དྲྀ་ཤྱ་ཛཿཧཱུྃ་བྃ་ཧོཿ། །ས་མ་ཡ་སྟྭཾ། ས་མ་ཡོ྅ཧཾ། དེ་ཉིད་ཡེ་ཤེས་རྣམ་ཤེས་བསྒྲེང་། །འདི་ནི་མཁའ་འགྲོ་དྲག་མོར་བཤད། །ཨོཾ་གཽ་རཱི་ཌཱ་ཀི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། དེ་ཉིད་པདྨ་ས་གདུགས་
ནི། །རྩེ་སྦྱར་མཁའ་འགྲོ་རོ་ལངས་མའིའོ། །ཨོཾ་བེ་ཏཱ་ལཱི་ཌཱ་ཀཱི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧམ། རྡོ་རྗེ་བཅིངས་པ་བརྟན་བྱས་ནས། །དྲི་གསུམ་དུ་བ་རྩེ་མོ་སྦྱར། །རིན་པོ་ཆེ་ཡི་རྣམ་པར་གནས། །གཏུམ་མའི་དམ་ཚིག་ཏུ་ནི་བཤད། །ཨོཾ་ཙཎྜ་ལཱི་ཌཱ་ཀཱི་ནཱི་དྲྀ་ཤྱ་ཛཿཧཱུྃ་བྃ་
[93a]ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བཅིངས་བ་བརྟན་བྱས་ནས། །དཀར་པོ་གི་ཝང་སྦྲེལ་བར་བྱ། །མགོན་པོས་གསུངས་པའི་ཕྱག་རྒྱ་སྟེ། །སེང་གེ་མ་ཡི་དམ་ཚིག་བརྒྱད། །ཨོཾ་སིཾ་ཧ་ཌཱ་ཀཱི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཕྱག་རྒྱ་དེ་ཉིད་
བརྟན་བྱས་ནས། །དྲི་གསུམ་དུ་བ་རྩེ་མོར་སྦྱར། །རྩེ་སྦྱར་ཅུང་ཟད་ཕྱེ་བ་ནི། །སྟག་མོའི་ཕྱག་རྒྱར་རབ་ཏུ་གྲགས། །ཨོཾ་བྱཱ་གྷྲ་ཌཱ་ཀི་ནཱི་དྲྀ་ཤྱ་ཛཿཧཱུྃ་བྃ་ཧོཿས་མ་ཡ་སྟྭཾ། ས་མ་ཡོ྅ཧཾ། ཕྱག་རྒྱ་དེ་ཉིད་བརྟན་བཅིངས་ནས། །ས་གདུགས་པདྨ་ལྕགས་སྒྲོག་བྱ། །མགོན་པོས་གསུངས་པའི་ཕྱག་
རྒྱ་སྟེ། །ཅེ་སྦྱང་མ་ཡི་དམ་ཚིག་བཤད། །ཨོཾ་ཛཾ་བུ་ཀཱ་ཌཱ་ཀཱི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། །རྡོ་རྗེ་བཅིང་བ་བརྟན་བཅིངས་ནས། །ལན་གསུམ་དུ་ནི་དགྲོལ་བར་བྱ། །ཨོཾ་ཨུ་ལཱུ་ཀཱ་ཌཱ་ཀཱི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བཅིང་བ་བརྟན་བཅིངས་ནས། །རྣམ་
པར་ཕྱེ་སྟེ་ཁ་རུ་གཞུག །ཨོཾ་ཌཱ་ཀི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཐལ་མོ་སྤྱི་བོར་བཅིངས་པ་ནི། །མར་མེ་མ་ཡི་དམ་ཚིག་བཤད། །ཨོཾ་དཱི་པ་ནི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཡི་དགས་ཐལ་མོ་ཁ་རུ་བཅུག །ཇིབ་བྱེད་མ་ཡི་དམ་ཚིག་བཤད། །ཨོཾ་ཙུ་ཥི་ནི་དྲྀ་
ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་བརྟན་བྱས་ནས། །གཏུན་ཤིང་འཛིན་པ་ལྟ་བུར་སྦྱར། །རྟ་ཡི་སྐད་ནི་ལྟར་བྱེད་པ། །འཕྲོག་བྱེད་མ་ཡི་སྐད་ཚིག་བཤད། །ཨོཾ་ཀཾ་པོ་ཛི་དྲྀ་ཤྱ་ཛཿཧཱུྃ་བྃ་ཧོཿ། ས་མ་སྟྭཾ། ས་མ་ཡོ྅ཧཾ། ཉི་མ་དང་ནི་ཟླ་བ་འང་བརྐྱང་། །འཇིགས་པ་
དང་ནི་རྣམ་ཤེས་སྦྱར། །སྤོས་མ་ལ་སོགས་ལྷ་མོ་གསུམ། །དམ་ཚིག་ཏུ་ནི་ཐུབ་པས་གསུང་། །ཨོཾ་པུཀྐ་སཱི་དྲྀ་ཤྱ་ཛཿཧཱུྃ་བྃ་ཧོཿས་མ་ཡ་སྟྭཾ། ས་མ་ཡོ྅ཧཾ། ཨོཾ་ཌོ་མྦི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཙཎྜ་ལཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཟླ་བའི་ལག་
པ་བརྐྱང་པ་ལ། །ཉི་མའི་ལག་པ་ཡང་དག་སྦྱར། །དྲག་མོ་ལ་སོགས་ལྷ་མོ་གསུམ། །དམ་ཚིག་ཏུ་ནི་འགྱུར་བའོ། །ཨོཾ་གཽ་རཱི་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་རུ་དྷི་རཱ་ནཱི་དྲྀ་ཤྱ་ཛཿཧཱུྃ་བྃ་ཧོཿས་མ་ཡ་སྟྭཾ། ས་མ་ཡོ྅ཧཾ། ཨོཾ་མཾ་སཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ།
[93b]རྡོ་རྗེ་ཐལ་མོ་བརྟན་བྱས་ནས། །པདྨའི་སྣོད་བཞིན་རྣམ་པར་དབྱེ། །དྲག་མོ་འབར་བ་མི་སྡུག་པའི། །དམ་ཚིག་མཆོག་ཏུ་བལྟ་བར་བྱ། །ཨོཾ་ཨུ་གཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཛྭ་ལ་ཏཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བྷི་མཱ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ་
ས་མ་ཡོ྅ཧཾ། ཐོད་སོགས་ལྷ་མོ་གསུམ་རྣམས་ཀྱིས། །རྡོ་རྗེ་ཐལ་མོ་རྒྱབ་སྦྱར་བཤད། །ཨོཾ་ཀ་པཱ་ལཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཛ་ཎི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡས་སྟྭཾ། ས་མ་ཡོ྅ཧཾ། ཨོཾ་ཀུཾ་བྷི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་སྙིང་གར་
སྦྱར། །ཡེ་ཤེས་རྣམ་ཤེས་གྱེན་དུ་བསྒྲེང་། །ཨོཾ་བཛྲ་ལཱ་སྱ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་སྙིང་གར་གཞག །རབ་ཏུ་བརྐྱང་སྟེ་དྲི་ཡིས་བྱུག །ཨོཾ་བཛྲ་གནྡྷེ་དྲ་ཤྱི་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བཅིང་བ་བརྟན་བྱས་ནས། །གཡོན་དུ་པི་
ཝང་ལྟ་བུར་གཞག །ཨོཾ་བཛྲ་བི་ནྱཻ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་ཐལ་མོ་རྣམ་ཕྱེ་ནས། །དམ་ཚིག་ཕྱག་རྒྱས་མེ་ཏོག་གཏོར། །ཨོཾ་བཛྲ་པུཥྤེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་གྱེན་དུ་གཞག །གླུ་ནི་ལེན་ཞིང་དཀར་པོ་གཡོ། །ཨོཾ་བཛྲ་གཱི་ཏི་དྲྀ་ཤྱ་ཛཿ
ཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་འོག་ཏུ་དབུལ། །བདུག་སྤོས་དམ་ཚིག་དུ་ནི་བཤད། །ཨོཾ་བཛྲ་དྷཱུ་པེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡ་྅ཧཾ། རྡོ་རྗེ་ཐལ་མོས་སྤྱི་བོར་གང་། །གར་མ་ཡི་ནི་དམ་ཚིག་འབྱུར། །ཨོཾ་བཛྲ་ནི་ཏཻ་དྲྀ་ཤྱ་ཛཿཧཱུྃ་བྃ་ཧོཿ། ས་མ་
ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་བརྟན་བྱས་ནས། །གཡས་པའི་མཐེ་བོང་གྱེན་དུ་བསྒྲེང་། །ཨོཾ་བཛྲ་དཱི་པེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡ་྅ཧཾ། ཀེང་རུས་འཇིགས་བྱེད་ལ་སོགས་རྣམས། །སེམས་མ་རྡོ་རྗེའི་ཆོ་གས་བྱ། །ལྷ་མོ་པདྨའི་རྣམ་པ་སོགས། །རྡོ་རྗེ་
བསྡམས་པ་བརྟན་བྱས་ནས། །པདྨའི་སྣོད་བཞིན་རྣམ་པར་དབྱེ། །ཨོཾ་ཀ་རཾ་ག་བཻ་ར་ཝ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཀ་མ་ལཱ་ཀ་རཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཁ་ཊྭཱཾ་ག་རཀྵ་སཾ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཁ་ར་ན་ཁཱ་དྲྀ་
[94a]ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་གཾ་བྷཱི་ར་ནཱ་དཱ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་གྃ་བྷཱི་ར་ནཱ་ང་ནི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་གྷཎྜ་ཀ་ར་ཎ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ།
ཨོཾ་གྷཎྜ་སྟ་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཙཎྜི་ཤྭ་རི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཙ་པ་ལཱ་ན་ནཱ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཙྪི་ཏྲ་གྷོ་ན་དྲྀ་ཤྱ་ཛ། ཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཙྪི་ཏྲ་དེ་ཤ་
ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བཛྲ་ཛ་རཱ་ཡུ་ཛ་པྲཱི་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧྃ། ཨོཾ་ཛྲ་གྷ་ན་ཨུནྣ་ཏ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཛྷ་ཀཱ་ར་བྷེ་ར་བ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཛྷ་ཀྲི་ཏ་ཀཱ་མ་མཱི་
དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཊིཊྚ་བྷ་ཥ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཊིཀྐ་བྷུ་ཥ་ཎི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཋི་པར་གཱ་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཋི་ཀྐ་ཀཱ་མི་ནཱི་ཡེ་དྲྀ་ཤྱ་ཛཿ
ཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཌ་མ་རུ་ཌཱ་མ་ར་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཌིཎྜི་མ་པྲཱི་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཌྷཀྐ་ཀོ་ལཱ་ཡ་ཧ་ལ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཌྷ་ཀྐ་ལཱ་ལ་སཱི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཏཾ་
ཀ་པྲྀ་ཡཱ་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾཿ། ས་མ་ཡོ྅ཧཾ། ཨོཾ་ཏ་ནུ་ཛཾ་གྷ་ནཱི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཐོ་ང་པཱ་ཧུ་ཀཱ་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཐཱ་ར་ནཱ་དི་ནི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ་྅ཧཾ། ཨོཾ་དཾ་ཥྚཱ་ཀ་རཱ་ལི་དྲྀ་ཤྱ་ཛཿཧཱུྃ་བྃ་ཧོཿ།
ས་མ་ཡ་སྟྭཾ། ས་མ་ཡོ྅ཧཾ། ཨོཾ་དར་ད་ར་ཤ་ནཱི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་དྷཱི་ར་གྷོ་ཎ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་དྷཱི་ར་བྷཱ་ཥི་ནཱི་ཡེ་དྷྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་པིཎྜ་ཙ་ར་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ།
[94b]ས་མ་ཡོ྅ཧཾ། ཨོཾ་པིཾ་ག་ལ་ཀྵྨཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཕེ་ན་མུ་ཁཱ་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཕུལླ་ན་ཡ་ནཱི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བྲ་ཧྨ་དྷྭ་ནཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ།
ས་མ་ཡོ྅ཧཾ། ཨོཾ་བཎ་དྷུ་ན་གཱ་ཏྲི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བྷཱི་མ་ནཱ་ད་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བྷྲ་མར་ཀེ་ཤཱི་ནི་དྲྀ་ཤྱ་ཛ། ཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ་྅ཧཾ། རྡོ་རྗེ་བསྡམས་པ་བརྟན་བཅིངས་ནས། །འཁོར་ལོའི་རྣམ་པར་
བརྟན་པར་བྱ། །ཨོཾ་བཛྲ་ན་ར་ཡཱ་ན་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བཛྲ་ལ་ཀྵྨཱི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བཱ་རཱ་ཧཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཐལ་མོ་སྦྱར་བ་བཅིངས་ནས་ནི། །མགོ་བོའི་སྟེང་དུ་གཟུང་བར་བྱ། །
ཨོཾ་བྲཧྨ་ཎ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བྲཧྨ་ཎི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་སཱ་ར་སྭ་ཏི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་སྙིང་གར་བཅིངས་ནས་ནི། །པདྨའི་སྣོད་བཞིན་རབ་ཏུ་དབྱེ། །ཨོཾ་རུ་ཏྲ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་
མ་ཡོ྅ཧཾ། ཨོཾ་མ་ཧེ་ཤྭ་ར་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་གཾ་གཱ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་བརྟན་བཅིངས་ནས། །རྡོ་རྗེ་རྣམ་པར་གཟུང་བར་བྱ། །ཨོཾ་ཤ་ཀྲེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཨིནྡྲ་ནཱི་དྲྀ་ཤྱ་ཛཿཧཱུྃ་
བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཏི་ལོཏྟ་མ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་བརྟན་བཅིངས་ནས། །དཀར་པོ་གི་ཝང་རྩེ་མོ་སྦྱར། །ཅུང་ཟད་པར་ནི་རྣམ་པར་དབྱེ། །སྤྱན་གྱི་ཕྱག་རྒྱའི་རྣམ་པའོ། །ཨོཾ་ཨིནྡྲ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་
ཡོ྅ཧཾ། ཨོཾ་ཤ་ཙ་དྲ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་རཾ་བྷ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་ལེགས་པར་བཅིངས། །དཀར་པོ་གི་ཝང་རྩེ་མོ་སྦྱར། །རིན་པོ་ཆེ་ཡི་དབྱིབས་སུ་བྱས། །གནོད་སྦྱིན་སྲིན་པོའི་ཕྱག་རྒྱའོ། །ཨོཾ་ཀུ་བེ་ར་དྲྀ་ཤྱ་ཛཿཧཱུྃ་
[95a]བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བ་སུ་མ་ཏཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ཧཱ་རཱི་ཏཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བཅིང་བ་བརྟན་བཅིངས་ནས། །དཀར་པོ་གི་ཝང་གྱེན་དུ་བསྒྲེང་། །བ་དན་རྣམ་པར་གཡོ་བར་བྱ། །
འབྱུང་པོའི་རྒྱལ་པོའི་ཕྱག་རྒྱའོ། །ཨོཾ་བྷུ་ཏ་ཨ་དྷི་པ་ཏི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་ལཾ་ཀེ་ཤྭ་རཱི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་རཀྵ་པྲི་ཡེ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་བསྡམས་པ་བརྟན་བཅིངས་ནས། །ས་
གདུགས་དང་ནི་ཡེ་ཤེས་བསྒྲེང་། །མཐེ་བོང་རྩེ་མོ་ཅུང་ཟད་བསྐུམ། །ཀླུ་ཡི་རྒྱལ་པོའི་ཕྱག་རྒྱའོ། །ཨོཾ་ནཱ་ག་ཨ་དྷི་པ་ཏི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཨོཾ་བྷ་ག་བཱ་ཏི་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ། ས་མ་ཡོ་ཉ་ཧཾ། ཨོཾ་ཨུཏྤལ་པྲི་ཡ་དྲྀ་ཤྱ་ཛཿཧཱུྃ་བྃ་ཧོཿ། ས་མ་ཡ་སྟྭཾ།
ས་མ་ཡོ྅ཧཾ། དཔལ་མོ་ལ་སོགས་ལྷ་མོ་རྣམས། །རང་རང་བདག་པོའི་ཕྱག་རྒྱ་སྟེ། །བཅུ་དྲུག་པོ་རྣམས་ཇི་བཞིན་རིམ། སྔགས་པས་དམ་ཚིག་བལྟ་བར་བྱ། །དམ་ཚིག་ཡེ་ཤེས་སེམས་དཔའ་རྣམས། །གཅིག་ཏུ་གྱུར་པར་བསམ་པར་བྱ། །ལྕེ་ཡི་པདྨའི་འདབ་མ་ལ། །
ཆོས་ཀྱི་ཡི་གེ་མཆོག་ཏུ་བསམ། །གསང་སྔགས་སྔར་བཞིན་བརྗོད་པ་ནི། །ཆོས་ཀྱི་ཕྱག་རྒྱར་འགྱུར་བ་སྟེ། །ཨོཾ་ཧཱུྃ་ཧ། ཨཱྃ་ཨཿ། སུྃ་སཿ། ཀྵུྃ་ཀྵ། ཡུྃ་ཡཿ། ཧཱུྃ་ཧ། སྨྲྱུྃ། ཧྨྲྱུྃ། ཡྨྲྱུྃ། ཀྵྨྲྱུྃ། ཕུྃ་ཕྃ། ཕེཾ་ཕྃ། ཕྲོཾ་ཕྃ། ཕྲིཾ་ཕྃ། ཧཿཧོཿཧྲཱིཿགྷཱིཾ་གྷཿ། ཀུ་རུ་ཀུ་རུ། བཏྟཱ་ལི། བཏྟཱ་ལི། ཧཱུྃ། སུ་པྲི་ཡ་གནྡྷེ་
ཧཱུྃ། ཧཱུྃ་ཧོ། ཤྲཱི། །ཧཱུྃ་ཧཱུྃ་ཧཱུྃ། ཨི། སུ་ནྲྀ་ཏེ། ཀྵུྃ། ཀྃ་ཀ ། ཀྃ་ཀྃ། ཁྃ་ཁྃ། གྃ་གྃ ། གྷྃ་གྷྃ།། ཙཾ་ཙཾ། ཙྪིཾ་ཙྪེཾ། ཛཾ་ཛཾ། ཛྷིཾ་ཛྷིཾ། ཊིཾ་ཊིཾ། ཋིཾ་ཋྀཾ། ཌིཾ་ཌིཾ། ཌྷྃ་ཌྷྃ། ཏྃ་ཏྃ། ཐྃ་ཐྃ། དྃ་དྃ། དྷིཾ་དྷིཾ། པིཾ་པིཾ། ཕེཾ་ཕུྃ། བྃ་བྃ། བྷཱི་བྷྲི། ཁེ་ཤ་ཧྃ། ལྃ་བྃ། ཨོཾ་གྲཾ་སྃ་ཧྃ། ཤྃ་མཱྃ་གྃ་ཤྃ་མྃ་ཏིཾ་ཨིཾ་བྃ་ཧྃ། ཀུྃ་པྃ་སྃ། ཁྃ་རྃ་
ལྃ། བྷུར་བྷུ་ཝ། བྷྃ་ཨུྃ། ཞེས་པ་ཆོས་ཀྱི་ཕྱག་རྒྱའོ། །སྙིང་གར་ཟླ་བའི་གཟུགས་གནས་ལ། །སྣ་ཚོགས་རྡོ་རྗེ་བསྒོམ་པར་བྱ། །ལས་ཀྱི་ཕྱག་རྒྱར་བྱ་བ་ནི། །རྡོ་རྗེ་བསྡམས་པ་གཉིས་ལས་འབྱུང་། །ཟླ་བའི་ལག་པ་བརྐྱང་ནས་ནི། །འདི་དང་འོག་གི་ཡས་རྒྱའི་སྐངས་ཀྱི་སྔགས་གཉིས་མ་འགྲིགས་པ་སླར་དཔྱད་བྱར་བཞག།
[95b]གཞན་གྱི་རྣ་བའི་མཐའ་རུའོ། །ཨོཾ་ཧཱུྃ། ཟླ་བ་ཡིས་ནི་ཐོད་པ་བཟུང་། །གཡས་པ་ན་ནི་ཁ་ཊྭཱཾ་ག །ཨོཾ་ཨཱཿཧཱུྃ། ཕྱག་འཚལ་ཐལ་མོ་བརྟན་བྱས་ནས། །པདྨའི་རྣམ་པར་དབྱེ་བར་བྱ། །ཨོཾ་ཨྃ་ཨཿ། ས་གདུགས་དང་ནི་རྣམ་ཤེས་སྦྱར། རྡོ་རྗེ་རྩེ་གསུམ་རྣམ་པར་བྱ། ཨོཾ་སུྃ་སཿ། ས་གདུགས་ལ་ནི་རྣམ་ཤེས་བརྟེན། །
པདྨ་དང་ནི་ཡེ་ཤེས་སྦྱར། །གཉི་གའི་རྒྱབ་ནི་སྦྱར་བྱས་ནས། །ལྷག་མ་གྱེན་གཞག་རྡོ་རྗེ་མ། །ཨོཾ་ཀྵུྃ་ཀྵཿ། དེ་ཉིད་རྒྱབ་ནི་མངོན་དུ་ཕྱོགས། །རོ་ལངས་མཁའ་འགྲོའི་ཕྱག་རྒྱའོ། །ཨོཾ་ཡུྃ་ཡ། རྡོ་རྗེ་ཁུ་ཚུར་བརྟན་བྱས་ནས། །དཀར་པོ་གི་ཝང་གྱེན་དུ་བསྒྲེང་། །རིན་པོ་ཆེ་ཡི་
རྣམ་པར་སྦྱར། །གཏུམ་མོའི་ཕྱག་རྒྱར་འགྱུར་བའོ། །ཨོཾ་ཧཱུྃ་ཧཿ། རྡོ་རྗེ་ཁུ་ཚུར་གཉིས་བྱས་ནས། །དཀར་པོ་གི་ཝང་སྦྲེལ་བར་བྱ། །ཨོཾ་སྨྲྱུྃ། ཕྱག་རྒྱ་དེ་ཉིད་བཅིངས་ནས་ནི། །དྲི་གསུམ་དུ་བ་རྩེ་མོ་སྦྲེལ། །ཨོཾ་ཧྨྲྱུྃ། ཕྱག་རྒྱ་དེ་ཉིད་བཅིངས་ནས་ནི། །ས་གདུགས་དང་ནི་པདྨ་སྤྲེལ། །
ཨོཾ་ཡྨྲྱུྃ། རྡོ་རྗེ་ཁུ་ཚུར་བརྟན་བཅིངས་ནས། །ལན་གསུམ་ཕྱོགས་སུ་སྤྲོ་བར་བྱ། །ཨོཾ་ཀྵྨྲྱུྃ། ལག་པ་གཉིས་ནི་ཁ་རུ་གཞུག །ཨོཾ་ཕུྃ་ཕྃ། ཐལ་མོ་སྤྱི་བོར་ཡང་དག་གཞག །ཨོཾ་ཕེཾ་ཕྃ། ཡི་དགས་ཐལ་མོ་ཁ་རུ་འཕང་། །ཨོཾ་ཕྲོཾ་ཕྃ། གཡོན་པའི་ཁུ་ཚུར་བརྟན་བཅིངས་ནས། །རྣ་བའི་
རྩ་བར་གཟུང་བར་ཕྱ། །ཨོཾ་ཕྲིཾ་ཕྃ། ཉི་མའི་ལག་པ་བདུད་རྩི་གནས། །འཇིགས་དང་རྣམ་ཤེས་ཀྱིས་ནི་དབུལ། །ཨོཾ་ཧ་ཧོ་ཧྲཱིཿ། ཟླ་བར་ལྕགས་ཀྱུ་ཐོད་པར་གནས། །གཡས་པས་མི་འཇིགས་སྦྱིན་པ་རུ། །ཨོཾ་གྷཱིཾ་གྷྲ། །ལག་པ་གཉིས་ཀ་གཏོར་སྣོད་བཞིན། །ཨོཾ་ཀུ་རུ་
ཀུ་རུ། བཟའ་དང་བཅའ་བ་ཟླ་བར་གནས། །ཉི་མའི་ལག་པས་བཟའ་བར་བྱ། །ཨོཾ་བཏྟཱ་ལི་བཏྟཱ་ལི། །ཟླ་བ་ཉི་མའི་ཁུ་ཚུར་གཉིས། །རྐེད་པའི་ངོས་སུ་གཟུང་བར་བྱ། །ཨོཾ་ཧཱུྃ། ཟླ་བའི་ལག་པ་བརྐྱང་ནས་ནི། །འཇིགས་དང་རྣམ་ཤེས་སྦྱར་བར་བྱ། །ཉི་མའི་ལག་པས་བཟུང་
ནས་ནི། །དྲི་ཡི་ཕྱག་རྒྱས་བྱུག་པར་བྱ། །ཨོཾ་སུ་པྲཱི་ཡ་གནྡེ་ཧཱུྃ། གཡོན་པས་གྲི་གུག་ལྟར་བྱས་ནས། །པི་ཝང་རྣམ་པར་གྱེན་དུ་བསྒྲེང་། །ཉི་མའི་ལག་པས་ཅུང་ཟད་བསོར། །པི་ཝང་དེ་ནི་སྒྲ་ཡི་མཆོག །ཨོཾ་ཧཱུྃ་ཧོ། ཉི་མའི་ཁུ་ཚུར་བརྟན་བྱས་ནས། །དཀར་པོ་དང་ནི་ཡེ་ཤེས་སྦྱར། །སོར་མོ་
[96a]ལྷག་མ་གྱེན་དུ་བརྐྱང་། །མེ་ཏོག་ཕྱག་རྒྱར་རབ་ཏུ་གྲགས། །ཨོཾ་ཤྲཱི། ཉི་མའི་ཁུ་ཚུར་བརྟན་བྱས་ནས། །ཧཱུྃ་གི་ཡི་གེ་སྒྲོགས་བྱེད་ཅིང་། །ཁ་ཡི་རྩེ་མོར་དཀར་པོ་གཡོ། །གླུ་མའི་ཕྱག་རྒྱར་རབ་ཏུ་གྲགས། །ཨོཾ་ཧཱུྃ་ཧཱུྃ་ཧཱུྃ། ཉི་མའི་ཁུ་ཚུར་བརྟན་བྱས་ནས། །དུ་བ་གྱེན་
གཞག་བདུག་སྤོས་མ། །ཨོཾ་ཨི། གཡས་པའི་རྐེད་པའི་ཕྱོགས་སུ་ནི། །ལག་པ་གཡོན་པ་འཕང་པར་བྱ། །ཉི་མའི་ལག་པ་གྱེན་དུ་སྟེ། །གར་མའི་རྣམ་པར་ལེགས་པར་གནས། །ཨོཾ་སུ་ནྲྀ་ཏེ་ཧཱུྃ། ཉི་མའི་ཁུ་ཚུར་གྱེན་དུ་གཞག །དེ་ཡི་མཐེ་བོང་གྱེན་དུ་བསྒྲེང་། །འཇིག་
རྟེན་ཀུན་ནས་རབ་གསལ་བྱེད། །མར་མེ་ཡི་ནི་ཕྱག་རྒྱར་འགྱུར། །ཨོཾ་ཀྵུ། འཇིགས་པ་དང་ནི་རྣམ་ཤེས་སྦྱར། །ཟླ་བའི་ལག་པས་རྩེ་གསུམ་སྟེ། །ཀེང་རུས་འཇིགས་བྱེད་ལ་སོགས་པའི། །ལས་ཀྱི་ཕྱག་རྒྱར་རབ་ཏུ་གྲགས། །ཨོཾ་ཀཾ་ཀ །ཐལ་མོ་གཉིས་ཀ་བཅིངས་ནས་ན། །ཐོད་
པ་བཞིན་དུ་རྣམ་པར་དབྱེ། །ལྷ་མོ་པདྨའི་རྣམ་པ་སོགས། །ལས་ཀྱི་ཕྱག་རྒྱར་ཡང་དག་བརྗོད། །ཨོཾ་ཀྃ་ཀྃ ། ཨོཾ་ཁྃ་ཁཾ། ཨོཾ་གྃ་གྃ ། ཨོཾ་གྷྃ་གྷྃ། ཨོཾ་ཙྃ་ཙྃ། ཨོཾ་ཙྪིཾ་ཙྪིཾ། ཨོཾ་ཛྃ་ཛྃ། ཨོཾ་ཛྷྃ་ཛྷྃ། ཨོཾ་ཊིཾ་ཊིཾ། ཨོཾ་ཋིཾ་ཋིཾ། ཨོཾ་ཌྃ་ཌྃ། ཨོཾ་ཌྷྃ་ཌྷྃ། ཨོཾ་ཏྃ་ཏྃ། ཨོཾ་ཐྃ་ཐྃ། ཨོཾ་དྃ་དྃ། ཨོཾ་དྷིཾ་དྷིཾ།
ཨོཾ་པིཾ་པིཾ། ཨོཾ་ཕེཾ་ཕུཾ། ཨོཾ་བྲྃ་བྃ། ཨོཾ་བྷཱིཾ་བྷྲིཾ། ཉི་མས་དབྱུག་པ་གྱེན་དུ་གཞག །གཡོན་པས་མདུན་ཉིད་དུ་ནི་སྦྱར། །ཨོཾ་ཁེ་ཤ་ཧཾ། ཐལ་མོ་སྦྱར་བ་བཅིངས་ནས་ནི། །པདྨ་བཞིན་དུ་རྣམ་པར་དབྱེ། །ཨོཾ་ལྃ་བྃ། ཐལ་མོ་སྦྱར་བ་བཅིངས་ནས་ནི། །ཐོད་པ་བཞིན་དུ་རྣམ་པར་དབྱེ། །ཨོཾ་བ།
ཉི་མའི་ལག་པས་བསིལ་ཡབ་སྟེ། ཟླ་བའི་སྐུར་ནི་སྦྱར་བར་བྱ། །ཨོཾ་ཨྃ། དཔལ་མོའི་ཕྱག་རྒྱ་ཚངས་མ་སྟེ། །ཐལ་མོ་སྦྱར་བ་བཅིངས་ནས་ནི། །དྲི་གསུམ་དུ་བ་རེག་པ་ལ། །དཀར་པོ་དང་ནི་གི་ཝང་སྦྱར། །དབྱངས་ཅན་མ་ཡི་ཕྱག་རྒྱར་བཤད། །ཨོཾ་སྃ་ས། པདྨ་དང་ནི་ཡེ་ཤེས་སྦྱར། །
ལྷག་མ་གྱེན་གཞག་རྩེ་གསུམ་འཛིན། །ཨོཾ་ཧཱུྃ་ས། ས་གདུགས་དང་ནི་རྣམ་ཤེས་སྦྱར། །ལྷག་མ་གྱེན་བསྒྲེང་མདུང་ཐུང་ངོ་། །ཨོཾ་མཱྃ་མ། དཔལ་མོའི་ཕྱག་རྒྱ་གཱྃ་ག་ལ། །ཨོཾ་གྃ་གཱ། གཡོན་པ་ཁུ་ཚུར་སྙིང་གར་བྱ། །གི་ཝང་རྩེ་མོ་གྱེན་དུ་ནི། །རབ་ཏུ་བརྐྱང་སྟེ་གཞག་པར་བྱ། །ཉི་མ་
[96b]གདུགས་བཞིན་དུ་ནི་འགྱུར། །ཨོཾ་ཤ་མུ་ཧཱུྃ། ས་གདུགས་དང་ནི་རྣམ་ཤེས་སྦྱར། །ལྷག་མ་གྱེན་བསྒྲེངས་རྡོ་རྗེའོ། །ཨོཾ་ཨིཾ་ཨི། ཉི་མའི་ཁུ་ཚུར་བརྟན་བཅིངས་ནས། །དཀར་པོ་བསྐུལ་ཏེ་དགུག་པར་བྱ། །ཨོཾ་ཏིཾ་ཏི། ཉི་མའི་ཁུ་ཚུར་དཔྲལ་བར་གཞག །དཀར་པོ་དུ་བ་གཉིས་
ནི་གདུང་། །མིག་གི་ཐད་ཀར་བཅིངས་ནས་ནི། །ལས་ཀྱི་ཕྱག་རྒྱར་རབ་ཏུ་གསལ། །ཨོཾ་ཨི་མུ་ཧཱུཾ། པདྨ་དང་ནི་ཡེ་ཤེས་སྦྱར། །ལྷག་མ་གྱེན་བསྒྲེང་རྡོ་རྗེའོ། །ཨོཾ་སྃ་ས། ཉི་མའི་ལག་པས་མེ་ལོང་ངོས། །ཨོཾ་རྃ་ར། ཁུ་ཚུར་བཅིངས་པ་བརྟན་བྱས་ནས། །དཀར་པོ་
གི་ཝང་གྱེན་དུ་བསྒྲེང་། །རིན་ཆེན་རྣམ་པར་སྦྱར་བྱས་ནས། །ཉི་མའི་གནས་སུ་གཟུང་བར་བྱ། །ཨོཾ་ཀུྃ་དྷ་ན་ཀུ་གཻ་ཧཱུྃ། ཉི་མའི་ལག་པས་མི་འཇིགས་པ། །ཨོཾ་བྃ་བ། ཉི་མའི་ལག་པས་མཆོག་སྦྱིན་ནོ། །ཨོཾ་ཧཾ་ཧ། གི་ཝང་གྱེན་དུ་བཞག་ནས་ནི། །དཀར་པོ་དུ་བ་བ་
དན་ནོ། །ཨོཾ་ཁོམ་ཁཱ་ཏ་ཁྃ་ནི་ཧཱུྃ་ཕཊ། དབང་ཕྱུག་ཆེན་པོ་དམ་ཚིག་རྒྱ། །ཨོཾ་ལྃ་ལ། ཕག་མོ་ཡི་ནི་ཕྱག་རྒྱ་འང་མཚུངས། །ཨོཾ་རྃ་ར། ཟླ་བའི་ཁུ་ཚུར་བརྟན་བྱས་ནས། །ས་གདུགས་རྣམ་ཤེས་གྱེན་དུ་བསྒྲེང་། །ཉི་མའི་ལག་པ་བརྐྱང་ནས་ནི། །གདེངས་ཀའི་རྣམ་པས་གཡོབ་པར་བྱ། །
ཨོཾ་བྷུར་བྷུ་ཝ། ཉི་མའི་ཁུ་ཚུར་སྙིང་གར་བྱ། །དཀར་པོ་དུ་བ་གྱེན་དུ་བསྒྲེང་། །པདྨ་ཅུང་ཟད་བརྐྱང་ནས་ནི། །གདེངས་ཀའི་རྣམ་པར་གཟུང་བར་བྱ། །ཨོཾ་བྷྃ་བྷ། དབྱངས་ཅན་ཕྱག་རྒྱ་གང་ཡིན་པ། །དེ་ནི་ཨུཏྤལ་དགའ་མའོ། །ཨོཾ་ཨུཾ་ཨ། རང་གི་སྙིང་གར་ཟླ་བ་ལ། །རྡོ་རྗེ་ཆེར་ལྔ་
ཆེར་འབར་བསམ། །དེ་ལྟར་ཕྱག་རྒྱ་གསུམ་བྱས་ནས། །ཕྱག་རྒྱ་ཆེན་པོ་སྦྱར་བར་བྱ། །ཐལ་མོ་སྦྱར་བ་བརྟན་བྱས་ནས། །པདྨ་ས་གདུགས་བསྐྱོད་བྱ་ཞིང་། །གསང་གནས་སུ་ནི་དགོད་པ་ནི། །ཨཱ་ལིའི་ཕྱག་རྒྱར་རབ་ཏུ་བརྗོད། །ཨོཾ་ཨཱཿསྭཱ་ཧཱ། པདྨ་ཡེ་ཤེས་ཀྱིས་ནི་མནན། །
ལྷག་མའི་རྩེ་མོ་གྱེན་དུ་གཞག །མཁའ་འགྲོ་མཁའ་འགྲོ་མ་སོགས་ཀྱིས། །མཚོན་ཆའི་ཕྱག་རྒྱར་རབ་ཏུ་གྲགས། །ཨོཾ་ཏཱི་ཀྵ་ཎི་སྭཱ་ཧཱ། ས་གདུགས་རྣམ་ཤེས་ཀྱིས་ནི་མནན། །ལྷག་མའི་རྩེ་མོ་གྱེན་དུ་གཞག །མཚོན་ཆ་མེད་པའི་ཕྱག་རྒྱར་ནི། །བཅོམ་ལྡན་འདས་ཀྱིས་གསུངས་ཤིང་
[97a]བཤད། །ཨོཾ་གྷུརྞི་ཏ་ཧཱུྃ་ཕཊ། གཡོན་པ་དཀུར་ནི་རབ་སྦྱར་ནས། །སྙིང་གར་རྡོ་རྗེ་རབ་ཏུ་བཟུང་། །ཨོཾ་ཧཱུྃ་ཧོཿསྭཱ་ཧཱ། དྲིལ་བུའིའོ། །ཨོཾ་ཧཱུྃ་སྭཱ་ཧཱ། རྡོ་རྗེའིའོ། །ཐོད་པ་ནུ་མ་རེག་པ་ལ། །ཨོཾ་ཨཿཀྃ་སྭཱ་ཧཱ། ཐོད་པའིའོ། །ཨོཾ་པྲི་ཡ་ཨུཏྟ་མེ་ཧཱུྃ་སྭཱ་ཧཱ། ནུ་མའིའོ། །ལག་པ་གཉིས་
ཀས་མདའ་འཕེན་པ། །ཨོཾ་ཀྵུཾ་སྭཱ་ཧཱ། ལག་གཉིས་ལྷ་མོ་ལ་འཁྱུད་པ། །ཨོཾ་ཨཱ་ཨ་སྭཱ་ཧཱ། ཟླ་བའི་ལག་པས་ཁ་ཊྭཱཾ་ག །ཉི་མ་ཡིས་ནི་གྲི་གུག་གོ། །ཕྱོགས་ཀྱི་ལྷ་མོ་རྣམས་ཀྱིས་ནི། །ཕྱག་རྒྱ་ཆེན་པོར་རབ་ཏུ་གྲགས། །ཨོཾ་སུྃ་ས་སྭཱ་ཧཱ། ཨོཾ་ཀྵུྃ་ཀྵ་སྭཱ་ཧཱ། ཨོཾ་ཡུཾ་ཡ་སྭཱ་ཧཱ། ཨོཾ་ཧཱུཾ་ཧ་སྭཱ་ཧཱ། སེང་
གེ་མ་སོགས་རྣམ་བཞི་རྣམས། །ཟླ་བས་སྡིགས་མཛུབ་ཞགས་པ་སྟེ། །ཉི་མའི་ལག་པར་ཁ་ཊྭཱཾ་ག །ལྕགས་ཀྱུ་དགྲ་སྟ་དབྱུག་པའོ། །ཨོཾ་སྨྲྱུྃ་སྭཱ་ཧཱ། ཨོཾ་ཧྨྲྱུྃ་སྭཱ་ཧཱ། ཨོཾ་ཡྨྲྱུྃ་སྭཱ་ཧཱ། ཨོཾ་ཀྵྨྲྱུྃ་སྭཱ་ཧཱ། ལག་གཉིས་ཁ་རུ་གཞུག་པར་བྱ། །ཨོཾ་ཕུྃ་སྭཱ་ཧཱ། ཐལ་མོ་སྤྱི་བོར་གཞག་པར་བྱ། ཨོཾ་ཧཱུྃ་ཕེཾ་སྭཱ་ཧཱ།
འཇིབ་བྱེད་མ་ནི་ལས་རྒྱར་བརྗོད། ཨོཾ་ཕྲོཾ་སྭཱ་ཧཱ། ཉི་མའི་ལག་པས་གཏུན་ཤིང་ངོ་། །ཨོཾ་ཕྲིཾ་སྭཱ་ཧཱ། སྤོས་མ་ལ་སོགས་ཇི་བཞིན་རིམ། །ལས་ཀྱི་ཕྱག་རྒྱ་བཞིན་ཤེས་བྱ། ཨོཾ་ཧ་ཧོ་ཧྲཱིཿསྭཱ་ཧཱ། ཨོཾ་གྷཱི་གྷྲ་སྭཱ་ཧཱ། ཨོཾ་ཀུ་རུ་ཀུ་རུ་སྭཱ་ཧཱ། ཨོཾ་བཏྟཱ་ལི་བཏྟཱ་ལི་ཧཱུྃ་སྭཱ་ཧཱ། སྒེག་མོ་ལ་སོགས་
ཇི་བཞིན་རིམ། །ཕྱག་རྒྱ་ལས་རྒྱ་དང་ནི་མཚུངས། །ཨོཾ་ཧཱུྃ་སྭཱ་ཧཱ། ཨོཾ་སུ་བྲི་ཡ་གནྡྷེ་སྭཱ་ཧཱ། ཨོཾ་ཧཱུྃ་ཧོཿསྭཱ་ཧཱ། ཨོ་ཤྲཱིཾ་སྭཱ་ཧཱ། ཨོཾ་ཧཱུྃ་ཧཱུྃ་ཧཱུྃ་སྭཱ་ཧཱ། ཨོཾ་ཨི་སྭཱ་ཧཱ། ཨོཾ་སུ་ནྲྀ་ཏེ་ཧཱུྃ་སྭཱ་ཧཱ། ཨོཾ་ཀྵུྃ་སྭཱ་ཧཱ། ཟླ་བའི་ལག་པས་ཁེ་ཊྭཱཾ་བ། །ཉི་མའི་ལག་པས་གྲི་གུག་སྟེ། ཀེང་རུས་འཇིགས་བྱེད་ལ་སོགས་
པའི། །ཕྱག་རྒྱ་ཆེན་པོར་རབ་ཏུ་བརྗོད། །ཨོཾ་ཀ་རྃ་ག་བཻ་ར་བཱ་ཡ་སྭཱ་ཧཱ། ལྷ་མོ་པདྨའི་རྣམ་པ་སོགས། །ལག་པ་གཉིས་ཀྱིས་འཁྱུད་པར་བྱ། །ཨོཾ་ཀ་མ་ལཱ་ཀ་རེ་སྭཱ་ཧཱ། ཨོཾ་ཁཊྭཱཾ་ག་རཀྵ་སྃ་སྭཱ་ཧཱ། ཨོཾ་ཁ་ར་ན་ཁཱི་ཡེ་སྭཱ་ཧཱ། ཨོཾ་ག་མྦྷཱི་ར་ནཱ་དཱ་ཡ་སྭཱ་ཧཱ། ཨོཾ་གམྦྷཱི་ར་ནུ་བྱཻ་སྭཱ་ཧཱ། ཨོཾ་གྷཎྜ་ཀར་ཎཱ་ཡེ་སྭཱ་ཧཱ།
ཨོཾ་གཎྜསྷ་ནཱི་ཡེ་སྭཱ་ཧཱ། ཨོཾ་ཙཎྜེ་ཤྭ་རཱ་ཡ་སྭཱ་ཧཱ། ཨོཾ་ཙ་པ་ལཱ་དཱ་ནྱཻ་སྭཱ་ཧཱ། ཨོཾ་ཙྪི་ཏྲ་གྷོ་ཎ་ཡ་སྭཱ་ཧཱ། ཨོཾ་ཙྪི་ཏྲ་ད་ཤ་ཎྱཻ་སྭཱ་ཧཱ། ཨོཾ་ཛ་རཱ་ཡུ་ཛ་པྲཱི་ཡཱ་ཡ་སྭཱ་ཧཱ། ཨོཾ་ཛ་གྷ་ཎ་ཨུནྣ་ཏྱཻ་སྭཱ་ཧཱ། ཨོཾ་ཛྷ་ཀཱ་ཡ་བྷི་ཥ་ནཱ་ཡ་སྭཱ་ཧཱ། ཨོཾ་ཛྷ་ཀྲྀ་ཏ་ཀཱ་མི་ནྱཻ་སྭཱ་ཧཱ། ཊི་ཊྚི་བ་ཥཱ་ཡ་སྭཱ་ཧཱ། ཨོཾ་ཊི་ཀྐ་བྷུ་ཥ་ཎྱཻ་སྭཱ་ཧཱ། ཨོཾ་ཋི་བ་ར་གཱ་
[97b]ཡ་སྭཱ་ཧཱ། ཨོཾ་ཋི་ཀྐ་ཀཱ་མི་ནྱཻ་སྭཱ་ཧཱ། ཨོཾ་ཌ་མ་རུ་ཌཱ་མ་རཱ་ཡ་སྭཱ་ཧཱ། ཨོཾ་ཌི་ཎྜི་མ་པྲཱི་ཡཱ་ཡེ་སྭཱ་ཧཱ། ཨོཾ་ཌྷ་ཀྐ་ཀོ་ལཱ་ཡ་ཧ་ལཱ་ཡ་སྭཱ་ཧཱ། ཨོཾ་ཌྷ་ཀྐ་ལཱ་ཡ་སཱི་ཡཻ་སྭཱ་ཧཱ། ཨོཾ་ཏཾ་ཀ་པྲྀ་ཡཱ་ཡ་སྭཱ་ཧཱ། ཨོཾ་ཏ་ནུ་ཛཾ་གྷ་ནཻ་སྭཱ་ཧཱ། ཨོཾ་ཐོ་ར་བཱ་ཧ་བཻ་སྭཱ་ཧཱ། ཨོཾ་ཐཱ་རཱ་ནཱ་དི་ནྱཻ་སྭཱ་ཧཱ། ཨོཾ་དཾཥྚ་ཀ་རཱ་ལཱ་ཡ་སྭཱ་ཧཱ།
ཨོཾ་དར་དར་ཤི་ནྱཻ་སྭཱ་ཧཱ། ཨོཾ་དྷི་ར་གྷོ་ཎཱ་ཡ་སྭཱ་ཧཱ། ཨོཾ་དྷཱི་ར་བྷཱ་ཥི་ནྱཻ་སྭཱ་ཧཱ། ཨོཾ་པི་ཎྜི་ཙ་རཱ་ཡ་སྭཱ་ཧཱ། ཨོཾ་པིཾ་ག་ལ་ཀྵྨྱཻ་སྭཱ་ཧཱ། ཨོཾ་ཕེ་ན་མུ་ཁཱ་ཡ་སྭཱ་ཧཱ། ཨོཾ་ཕུལླ་ན་ཡ་ནཱི་ཡེ་སྭཱ་ཧཱ། ཨོཾ་བྲ་ཧྨ་དྷྭ་ནི་ཡེ་སྭཱ་ཧཱ། ཨོཾ་བནྡྷུ་ན་གཱ་ཏྲེ་ཡ་སྭཱ་ཧཱ། ཨོཾ་བྷཱི་མ་ནཱ་ངཱ་ཡ་སྭཱ་ཧཱ། ཨོཾ་བྷྲ་མ་ར་ཀཻ་ཤི་ནྱཻ་སྭཱ་ཧཱ། ཉི་མས་
འཁོར་ལོ་གྱེན་དུ་འཕྱར། ཨོཾ་ཁེ་ཤ་ཧཾ་སྭཱ་ཧཱ། ཉི་མས་པདྨ་གཟུང་བར་བྱ། །ཨོཾ་ལ་ཀྵྨཱི་ཡཻ་སྭཱ་ཧཱ། །ཉི་མའི་ལག་པས་ཐོད་པའོ། །ཨོཾ་བཱ་རཱ་ཧྱཻ་སྭཱ་ཧཱ། བགྲང་ཕྲེང་དང་ནི་སྤྱི་བླུགས་ཏེ། །ཨོཾ་ཨོཾ་སྭཱ་ཧཱ། དཔལ་མོའི་ཕྱག་རྒྱས་ཚངས་མ་ཉིད། །ཨོཾ་བྲ་ཧྨ་ཉཻ་སྭཱ་ཧཱ། ཉི་མའི་ལག་པས་ཨུཏྤལ། །ཨོཾ་ས་ར་སྭ་ཏྱཻ་
སྭཱ་ཧཱ། ཟླ་བའི་ལག་པར་ཐོད་པ་སྟེ། །ཉི་མ་ཡིས་ནི་ཅང་ཏེའུ་དཀྲོལ། །ཨོཾ་ཧཾ་ཤཾ་སྭཱ་ཧཱ། བགྲང་ཕྲེང་དང་ནི་རྩེ་གསུམ་མོ། །ཨོཾ་མ་ཧེ་ཤྭ་རཱ་ཡ་སྭཱ་ཧཱ། མཆོག་སྦྱིན་དང་ནི་ཆུ་སྐྱེས་འཛིན། །ཨོཾ་གཾ་གཱ་ཡི་སྭཱ་ཧཱ། ཟླ་བའི་ལག་པས་ཨུཏྤལ་ཏེ། །སྙིང་གར་རྡོ་རྗེ་གཟུང་བར་བྱ། །ཨོཾ་ཤཾ་མུ་ཧཱུཾ་ཧཱུཾ་སྭཱ་ཧཱ།
གདུགས་ནི་ལག་པ་གཡས་པ་ན། །ཨོཾ་ཨིནྡྲ་ནྱཻ་སྭཱ་ཧཱ། །ཟླ་ལག་འཁྲི་ཤིང་མཆོད་སྡོང་སྟེ། །ཉི་མ་ཡིས་ནི་ལྕགས་ཀྱུ་འཛིན། །ཨོཾ་ཏི་ལོཏྟ་མ་ཡཻ་སྭཱ་ཧཱ། །ཉི་མས་སྙིང་གར་རྡོ་རྗེའོ། །ཨོཾ་ཨི་མུ་སྭཱ་ཧཱ། ཕྱག་རྒྱ་དེ་ཉིད་དང་མཚུངས་འགྱུར། །ཨོཾ་པཙྪི་སྭཱ་ཧཱ། ཉི་མའི་ལག་པས་མེ་ལོང་ངོ་། །
ཨོཾ་ར་མྦྷ་ཡེ་སྭཱ་ཧཱ། ཉི་མ་ཡིས་ནི་རྒྱལ་མཚན་འཛིན། །ཨོཾ་དྷྭ་ཛ་ན་གྷེ་ཧཱུཾ་སྭཱ་ཧཱ། གཡོན་པས་འབྲས་ཀྱི་སྙེ་མ་སྟེ། །གཡས་པ་ཡིས་ནི་མི་འཇིགས་སྦྱིན། །ཨོཾ་བ་སུ་མ་ཏྱཻ་སྭཱ་ཧཱ། མཆོག་སྦྱིན་འཁྲི་ཤིང་ཉི་མ་སྟེ། །གཡོན་པས་མྱ་ངན་མེད་པ་འཛིན། །ཨོཾ་ཧ་རི་ཏྱཻ་སྭཱ་ཧཱ། གཡོན་པས་
གི་ཝང་སྡིགས་མཛུབ་སྟེ། །ཉི་མའི་ལག་པས་དབྱུག་པ་འཛིན། །ཨོཾ་ཁཱ་དཱ་ནི་ཧཱུཾ་ཕཊ་སྭཱ་ཧཱ། ཉི་མའི་ལག་པས་རྩེ་གསུམ་སྟེ། །གཡོན་པ་ན་ནི་ཐོད་ཁྲག་གོ། །ཨོཾ་ལངྒེ་ཤྭ་ཪྻཻ་སྭཱ་ཧཱ། །ཉི་མའི་ལག་པས་ཐོད་པའོ། །ཨོཾ་རཀྵ་པྲཱི་ཡཱ་ཡ་སྭཱ་ཧཱ། ཉི་མའི་ལག་པས་མཆོག་སྦྱིན་ནོ། །
[98a]ཟླ་བའི་ལག་པས་ཞགས་པའོ། །ཨོཾ་བྷུར་བྷུ་ཝ་སྭཱ་ཧཱ། ཉི་མའི་ལག་པས་རྔ་ཡབ་སྟེ། ཨོཾ་བྷོག་བ་ཏྱཻ་སྭཱ་ཧཱ། ཉི་མའི་ལག་པས་ཨུཏྤལ་ལོ། །ཨོཾ་ཨུཏྤལ་པྲཱི་ཡཱ་ཡ་སྭཱ་ཧཱ། སྔར་བརྗོད་ཆོ་ག་བྱས་ནས་ནི། །སྔགས་པ་ཡིས་ནི་ཇི་བཞིན་རིམ། །དང་
པོར་ཡན་ལག་བརྒྱད་བསྲུང་ཞིང་། །ལུས་གསུམ་བྱིན་གྱིས་བརླབ་པར་བྱ། །མངོན་པར་དབང་བསྐུར་ཆོ་ག་ནི། །བྱས་ཏེ་དར་གྱི་ཅོད་པན་གྱིས། །ལག་མཐིལ་མཉམ་པས་མཉེས་པར་བྱ། །རྣལ་འབྱོར་ལ་ནི་མཉམ་པར་གཞག །མཆོད་ཡོན་ལ་སོགས་དེ་བཞིན་དུ། །
བློ་ལྡན་སྒེག་མོ་སོགས་ཀྱིས་མཆོད། །རྡོ་རྗེ་དེ་ཉིད་ཀྱིས་ནི་བཟུང་། །དྲིལ་བུ་ཆོས་ཀྱིས་གཟུང་བར་བྱ། །སྙིང་པོ་ཡི་ནི་ཕྱག་རྒྱ་ཆེ། །དེ་ཡི་ང་རྒྱལ་ཕྱག་རྒྱ་ཆེ། །ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་ཆེ། །ཀུན་དུ་བཟང་པོ་ཀུན་བདག་ཉིད། །རྡོ་རྗེ་སྙེམས་
མ་སོར་མོ་མ། །རྡོ་རྗེའི་དེ་ཉིད་དོ། །ཐམས་ཅད་ནམ་མཁའི་མཚན་ཉིད་དོ། །ནམ་མཁའ་ལ་ཡང་མཚན་ཉིད་མེད། །ནམ་མཁའ་དང་ནི་མཉམ་སྦྱོར་བས། །ཀུན་མཆོག་མཉམ་པ་ཉིད་དུ་གསལ། །ཨོཾ་བཛྲ་གྷཎྜེ་ར་ཎི་ཏ་པྲ་ར་ཎི་ཏ། །སརྦ་ཏ་ཐཱ་ག་ཏ། ཙི་ཏྟ་སཉྩོ་དཱ་ནི་བཛྲ་སཏྭ་ཧྲྀ་ད་ཡ། །
སཾ་ཏོ་ཥ་རེ་ཎི་པྲཛྙཱ་པཱ་ར་མི་ཏཱ་ནཱ་ད། སཾ་བྷ་ཝེ་ཏ་ཨཱཿཧཱུཾ་ཧཱུཾ་ཧཱུཾཿཧོཿཊཀྐི་ཛཿཧོཿདྲིལ་བུའི་དེ་ཉིད་དོ། །རྡོ་རྗེ་དེ་ཉིད་ཅུང་ཟད་གསོར། །སྙིང་གར་བཀུག་ནས་སྦྱར་བར་བྱ། །དྲིལ་བུ་དཀུར་ནི་སྦྱོར་བ་ཡིས། །དེ་ཉིད་བསྒོམས་ནས་དཀྲོལ་བར་བྱ། །དཔལ་ལྡན་སྐུ་དང་གསུང་དང་ཐུགས། །
ཞལ་གསུམ་རྣམས་སོ་སྒེག་པ་དང་། །ཁྲོ་དང་བཞད་པ་སྤྱན་གསུམ་རྣམས། །ནོར་མཆོག་ཨིནྡྲ་ཆཱི་ལའི་འོད། །སྐུ་ནི་ཤིན་ཏུ་དྲག་ཤུལ་ཅན། །ཕྱག་ནི་བླ་མེད་དྲུག་པོ་ཡིས། །ཁཊྭཱཾ་ག་དང་སྣོད་དང་མདའ། །གཞུ་དང་རྡོ་རྗེ་དྲིལ་བུ་སྟེ། །མཚན་མ་དྲུག་གིས་མཚན་པ་འཛིན། །ཧ་ཧའི་
སྒྲ་སྒྲོགས་ཉིན་བྱེད་ནི། །རྣ་བ་ཡིས་ནི་གཅོད་པར་བྱེད། །སྲིད་པ་ལས་ནི་རྣམ་གྲོལ་ཡང་། །ཐར་པའི་དངོས་པོ་སྟེར་བར་བྱེད། །ཁྱོད་ནི་རྡོ་རྗེ་ཡེ་ཤེས་མཆོག །མཁའ་འགྲོ་མ་ཁྱོད་ཞབས་ལ་འདུད། །དཔལ་དང་ལྡན་པའི་སྐུ་ལུས་ནི། །དེང་ནས་ཞི་བའི་ཁ་དོག་འཛིན། །ཁ་ཊྭཱཾ་ག་དང་ལྷན་
[98b]ཅིག་མཆོག །རྣལ་འབྱོར་ཐོད་པ་འཛིན་པ་ཅན། །འཁོར་བའི་རྒྱ་མཚོ་རྒྱ་མཚོ་ཆེའི། །ཉོན་མོངས་ངེས་པར་འཕྲོག་པར་བྱེད། །ཁྱོད་ནི་རྡོ་རྗེ་མཁའ་འགྲོ་མ། །ཁྱོད་ཀྱི་ཞབས་ལ་ཕྱག་བྱའོ། །དཔལ་ལྡན་རིན་པོ་ཆེ་ཡི་སྐུ། །ཁ་དོག་ཤིན་ཏུ་ཡིད་འོང་ལུས། །ཁ་ཊྭཱཾ་ག་ནི་འཛིན་བྱེད་
ཅིང་། །བདུད་རྩི་མཆོག་གིས་གང་བའི་སྣོད། །སེམས་ཅན་སྡུག་བསྔལ་ཅན་གྱི་ལུས། །མང་པོ་རྣམས་ནི་དབུགས་དབྱུང་བྱེད། །ཁྱོད་ནི་མཁའ་འགྲོ་དྲག་མོ་སྟེ། །ཁྱོད་ཀྱི་ཞབས་ལ་ཕྱག་བྱའོ། །དཔལ་ལྡན་ཆོས་ཀྱི་སྐུ་ཡི་མཆོག །གཟུགས་མཛེས་པདྨ་རཱ་གའི་སྐུ། །ཁ་ཊྭཱཾ་ག་ནི་
གྱེན་དུ་སྟེ། །རྣག་གིས་གང་བའི་ཐོད་པ་འཛིན། །འགྲོ་བ་ཀུན་གྱི་སྲིད་པ་ཡི། །འཆིང་བ་རྣམས་ནི་གཅོད་པར་བྱེད། །མཁའ་འགྲོ་མ་ནི་རོ་ལངས་མ། །ཁྱོད་ཀྱི་ཞབས་ལ་ཕྱག་བྱའོ། །དཔལ་དང་ལྡན་པའི་ལས་ཀྱི་སྐུ། །དོན་ཡོད་གཟུགས་ཅན་མ་རྒད་མདོག །དྲག་པོ་མི་ཡི་ཁ་ཊྭཱཾ་ག །
ལྷན་ཅིག་ཏུ་ནི་ཐོད་པ་འཛིན། །སྲིད་པའི་ཉོན་མོངས་འདོད་ཆགས་སོགས། །འཆིང་བ་རྣམས་ནི་གཅོད་པར་བྱེད། །མཁའ་འགྲོ་མ་ནི་གཏུམ་མོ་སྟེ། །ཁྱོད་ཀྱི་ཞབས་ལ་ཕྱག་བྱའོ། །དཔལ་ལྡན་སེང་གེ་སྟག་མོ་མཆོག །ཅེ་སྤྱང་མ་དང་འུག་པ་མ། །ཀུན་ཀྱང་སྡིགས་མཛུབ་ཞགས་པ་སྟེ། །སྡང་
བ་རྣམ་པར་འཇོམས་པར་བྱེད། །ཁཊྭཱཾ་ག་དང་ལྕགས་ཀྱུ་ནི། །གཡས་པ་ཡི་ནི་ཕྱག་གིས་འཛིན། །དགྲ་སྟས་གདུག་པ་ཅན་རྣམས་གཏུབ། །ཕྱག་གིས་དབྱུག་པ་མཆོག་ཏུ་འཛིན། །སྲིད་པའི་སྦྱོར་བ་ཐམས་ཅད་དང་། །སྡུག་བསྔལ་རྣམ་པར་འཇོམས་པར་བྱེད། །ཁྱོད་ནི་སྒྱུ་མའི་གཟུགས་
ཅན་ཏེ། །ཁྱོད་ཀྱི་ཞབས་ལ་ཕྱག་བྱའོ། །ཁྱོད་ནི་མཁའ་འགྲོ་མ་ཡི་མཆོག །མར་མེ་མ་དང་འཇིབ་བྱེད་མ། །འཕྲོག་བྱེད་མ་རྣམས་ས་གཞི་སྐྱོང་། །དྲག་ཤུལ་གྱི་ནི་གཟུགས་ཅན་མ། །གདུལ་དཀའ་གདུག་པ་ཅན་རྣམས་དང་། །ཕ་རོལ་རིག་སྔགས་རྣམ་འཇོམས་བྱེད། །མཁའ་འགྲོ་
མ་ཁྱོད་ཞབས་ཀུན་འདུད། །སྒེག་མོ་ཡིད་འཕྲོག་མ་དང་ནི། །ཡིད་འོང་ཕྲེང་བ་གླུ་མས་ནི། །ལེགས་སྦྱར་གླུ་ནི་སྒྲོགས་པར་བྱེད། །གར་མ་ཡན་ལག་ཤིན་ཏུ་མཉེན། །མེ་ཏོག་རྣམ་པ་སྣ་ཚོགས་དང་། །བདུག་སྤོས་གྱེན་དུ་འཐུལ་པར་བྱེད། །ཡེ་ཤེས་སྣང་བ་མཛེས་པ་ཡི། །མར་མེ་དང་ནི་དྲི་ཞིམ་དྲི། །
[99a]བརྩོན་འགྲུས་དབང་པོ་གསང་བའི་མཆོག །རྣལ་འབྱོར་རྣལ་འབྱོར་མ་འཁོར་ལོ། །རྣལ་འབྱོར་རྗེས་སུ་རྣལ་འབྱོར་དང་། །ཤིན་ཏུ་རྣལ་འབྱོར་རྣལ་འབྱོར་ཆེ། །དམ་པའི་སྐུ་དང་གསུང་ཐུགས་ལ། །རྟག་ཏུ་གུས་ཤིང་རབ་དང་བགྱིད། །དཔལ་ལྡན་གསང་པའི་
གདན་མཆོག་ལ། །མཆོད་པ་བྱས་ཤིང་ཕྱག་བགྱིའོ། །དཔལ་ལྡན་དེ་ཉིད་རྒྱལ་པོ་མཆོག །དབང་ཕྱུག་ལ་རོལ་ཅོད་པན་ཅན། །དཔལ་ལྡན་གསང་བའི་གདན་གྱི་མཆོག །སྐུ་ནི་སྡུག་ཅིང་འབར་བ་སྟེ། །དཔལ་ལྡན་རྡོ་རྗེ་དྲིལ་བུའི་སྒྲ། །དེ་ཉིད་རྣལ་འབྱོར་པ་ཡིས་བསྐྱོད། །
དཔལ་ལྡན་ཡེ་ཤེས་མཉེས་པ་སྟེ། །མཆོག་གི་དབང་ཕྱུག་ལོངས་སྤྱོད་སྤྱོད། །ཞེས་པ་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་ནོ། །དེ་ནས་ལས་ཀྱི་རྗེས་འབྲངས་ནས། །མཉམ་པར་གཞག་པས་སྔགས་བཟླས་བྱ། །སྙིང་གར་ས་བོན་ཡི་གེ་བསམ། །སྲོག་དང་རྩོལ་
བ་ཡང་དག་ལྡན། །ཕྱག་རྒྱ་ཆེན་པོར་བརྗོད་པ་ཡི། །ལྷ་རྣམས་ཐམས་ཅད་ཇི་བཞིན་རིམ། །སྔགས་ཀྱི་དངོས་གྲུབ་ཐམས་ཅད་བྱེད། །རྡོ་རྗེ་སེམས་དཔའ་ཡིས་ནི་གསུངས། །སྐུ་ཡི་དཀྱིལ་འཁོར་བླ་ན་མེད། །རྣལ་འབྱོར་ནམ་མཁའི་ལུས་ལ་གནས། །རིམ་པ་ཇི་བཞིན་སྦྱོར་
བ་ཡིས། །ལེགས་པར་མཉམ་པར་གཞག་སྟེ་བསྒོམ། །ངག་གི་རྡོ་རྗེ་མཁའ་འགྲོ་མ། །དཔལ་ལྡན་དྲག་མོ་མཁའ་འགྲོ་མའོ། །རོ་ལངས་མ་ནི་རྣ་བར་གནས། །གཏུམ་མོ་མིག་གཉིས་དག་ལ་གཞག །མགྲིན་པར་ལྷ་མོ་སེང་གེ་མ། །སྟག་མོ་དཔུང་པ་གཉིས་ལ་གནས། །
སྙིང་གར་ལྷ་མོ་ཅེ་སྤྱང་མ། །ལྟེ་བའི་ཕྱོགས་སུ་འུག་པ་མ། །སོར་མོར་ལྷ་མོ་མཁའ་འགྲོ་མ། །ལག་པའི་དབུས་སུ་མར་མེ་མ། །ལྷ་མོ་འཇིག་བྱེད་སོ་ལའོ། །ལྷ་མོ་འཕྲོག་བྱེད་གསང་བར་གནས། །སྤོས་མ་འགྲོ་ལྡིང་གཏུམ་མོ་རྣམས། །ལུས་ངག་སེམས་ཀྱི་ཐིག་ལེ་
ལ། །དྲག་མོ་ཁྲག་འཐུངས་ཤ་ཟ་མ། །དཔྱི་དང་བརླ་གཉིས་ལ་ནི་དགོད། །དྲག་ཤུལ་འབར་མ་མི་སྡུག་མ། །བཙས་པ་དྷཱུ་ཏཱིའི་རྩ་གསུམ་མ། །ཐོད་ཅན་རྡོ་རྗེའི་བུམ་པ་མ། །དུང་ཅན་ལ་སོགས་རྩ་གསུམ་ལ། །སྒེག་མོ་སྙིང་གི་ཕྱོགས་སུ་གནས། །དྲི་ཡི་ལྷ་མོ་ནུ་མའི་བར། །
[99b]མགྲིན་པའི་ཕྱོགས་གནས་པི་ཝང་མ། །མེ་ཏོག་མ་ནི་སྤྱི་བོར་དགོད། །གླུ་མ་ལྕེ་ཡི་ཕྱོགས་སུ་གནས། །བདུག་སྤོས་མ་ནི་གསང་གནས་དགོད། །གར་མ་ལག་གཉིས་ཤེས་པར་བྱ། །མར་མེ་མ་ནི་མིག་གཉིས་དགོད། །ཁྱབ་འཇུག་ཚངས་པ་ལ་སོགས་རྣམས། །རྩིབ་རུས་དཔྱི་ཡི་
ཁུང་བར་གནས། །ཕྱོགས་རྣམས་སུ་ནི་རླུང་བཅུ་སྟེ། །བགྲོད་པ་ཡི་ནི་ཇི་བཞིན་རིམ། །ཀེང་རུས་འཇིགས་བྱེད་ལ་སོགས་རྣམས། །དེ་ཉིད་དང་ནི་མཚུངས་པ་སྟེ། །དཀྱིལ་འཁོར་ཡོངས་རྫོགས་ཐམས་ཅད་ཀྱི། །ལྷ་རྣམས་རང་ཕྱོགས་བརྟག་པར་བྱ། །སྔར་བརྗོད་ཁོ་ནའི་རིམ་
པ་ཡིས། །མཆོད་ཡོན་ལ་སོགས་ཇི་བཞིན་རིམ། །སྒེག་མོ་སོགས་ཀྱི་རྣམ་པས་མཆོད། །མཉམ་པར་གཞག་པས་བསྟོད་པར་བྱ། །དགའ་བའི་མཐུ་དང་ཐུགས་ལྡན་རྡོ་རྗེ་ཅན། །ཁྱོད་ཀྱི་སྤྱན་གྱིས་དེ་གཟིགས་སོ། །ཡི་གེ་དངོས་པོའི་རང་བཞིན་ནི། །སྟོང་པས་རོལ་པ་དེ་ཡིན་ནོ། །
དངོས་དང་དངོས་མེད་རྣམ་གྲོལ་བའི། །དབུས་ནི་རྣམ་པར་ཤེས་བྱ་སྟེ། །ཡི་གེ་ཐམས་ཅད་བཅོམ་བྱས་ནས། །ལྷག་མ་མེད་པར་རྣམ་པར་བསམ། །གཉིས་གཉིས་འཁྱུད་པའི་སྦྱོར་བ་ཡིས། །རོལ་པ་དང་ནི་བཅས་པར་བྱ། །གཉིས་མེད་ཆོས་ནི་བརྙེས་གྱུར་ན། །ཐར་པ་ཡང་ནི་
བརྙེས་པར་འགྱུར། །འཁོར་བའི་བདེ་བས་མ་རྨོངས་ཤིང་། །ཐར་པ་ཡང་ནི་གཏང་བར་མཛད། །ཐམས་ཅད་རང་བཞིན་རྣལ་འབྱོར་མ། །སྔགས་པ་ལྷན་ཅིག་གར་བྱེད་བཞིན། །རྣལ་འབྱོར་མ་ལྔ་སངས་རྒྱས་ཏེ། །དེ་ནི་དེ་བཞིན་ཉིད་དུ་མཚོན། །སྣ་ཚོགས་མང་དུ་གཟུགས་སྤྲུལ་པ། །
སེམས་ཅན་རྣམ་པར་སྨིན་བྱེད་ལ། །རྡོ་རྗེ་ཀུན་རྟོག་དོན་བྱེད་དེ། །ཆོས་ཉིད་འདི་ལ་མ་རྨོངས་ན། །རྣལ་འབྱོར་མ་ཡི་ཐར་པ་འདི། །ཆོས་ཀྱི་སྙིང་པོར་ཕྱག་འཚལ་ལོ། །ཞེས་པ་ལས་རྒྱལ་མཆོག་གི་ཏིང་ངེ་འཛིན་ནོ། །དངོས་ཀུན་རྣམ་པར་དག་དོན་དུ། །གསང་སྔགས་འདི་ནི་བརྗོད་པར་བྱ། །
ཨོཾ་སུ་བི་ཤུདྡྷ་དྷརྨཱ་ཏཱ་སྭ་བྷཱ་ཝོ྅ཧཾ། ཨོཾ་ཨ་ཨཱ་ཨཱ་སྭཱ་ཧཱ། དེ་ནས་གཏོར་མའི་ལས་བྱ་སྟེ། །ལྷ་རྣམས་མཆོག་ཏུ་མཉེས་པར་བྱ། །པདྨའི་སྣོད་སོགས་དག་པ་ནི། །ཟས་ལ་སོགས་པས་གང་བར་བྱ། །སྔགས་ནི་ཡཾ་ཡིག་ལས་སྐྱེས་རླུང་། །ས་བོན་རཾ་ལས་སྐྱེས་པ་མེ། །ཡིག་གསུམ་མི་མགོའི་
[100a]སྐྱེད་བུ་གསུམ། །ཨ་ཡིག་ལས་ནི་པདྨའི་སྣོད། །ཟས་ལ་སོགས་པ་དེར་གནས་པ། །ཧཱུཾ་བཾ་ཨཾ་ཛྲིཾ་དེ་བཞིན་ཁཾ། །སུཾ་ཀྵུཾ་ཡུཾ་ཧཱུཾ་ཡི་གེར་སྐྱེས། །དེ་ཡིས་བྱིན་གྱིས་བརླབས་པར་བསམ། །དེ་ཡི་རྗེས་སུ་འང་ཧ་ཧོཿཧྲཱིཿ། །ཁ་དོག་དྲི་དང་ནུས་
པའང་འཕྲོག །རླུང་གིས་མེ་ནི་སྦར་བ་ཡིས། །ཡི་གེ་རྣམས་ནི་ཞུ་བར་བསམ། །ཀུན་ནས་ཨཾ་ཡིག་ས་བོན་སྐྱེས། །ཟླ་བའི་གཟུགས་བརྙན་རྣམ་པར་བསྒོམ། །དེ་ཡི་དབུས་གནས་དེ་ཉིད་ལས། །འོད་ཟེར་རྒྱ་ཆེར་སྤྲོ་བར་བྱ། །དེ་ཡིས་བདུད་རྩི་བཀུག་ནས་ནི། །དེ་ཉིད་
དུ་ཡང་ལྷུང་བར་བྱ། །ཡིག་གསུམ་ཟླ་པའི་གཟུགས་རྣམས་ཀྱང་། །དེ་ཉིད་དུ་ནི་ལྷུང་བར་འགྱུར། །དེ་ཉིད་ཧཱུཾ་སྐྱེས་ཁ་ཊྭཱཾ་ག །འོག་ཏུ་ཁ་ནི་ཕྱོགས་པ་བསྒོམ། །ལྷ་རྫས་མཆོག་གི་བཅུད་ལྡན་པ། །འབར་བཞིན་བར་ནི་ཡིད་ཀྱིས་བསྒོམ། །ནག་པོ་དྲག་པོ་ལ་སོགས་
ཀུན། །རྒན་བྱད་མ་ལ་སོགས་པས་བསྐོར། །འཇིགས་བྱེད་ཞིང་སྐྱོང་རྣམས་དང་ནི། །རབ་དང་མ་སོགས་ཡང་དག་ལྡན། །སྔར་བརྗོད་པ་ཡི་རིམ་པ་ཡིས། །སྔགས་པས་མདུན་དུ་གནས་པར་བསམ། །ས་བོན་འོད་ཟེར་ལྕགས་ཀྱུ་ནག །སྔགས་དང་ཕྱག་རྒྱས་སྤྱན་དྲང་
བྱ། །རྡོ་རྗེ་ཁུ་ཚུར་བརྟན་བཅིངས་ཏེ། །རྒྱབ་དང་རྒྱབ་ཀྱིས་སྦྱར་བར་བྱ། །ས་གདུགས་པདྨར་དཀྲིས་ནས་ནི། །གི་ཝང་གྱེན་དུ་བསྒྲེང་བར་བྱ། །དཀར་པོ་བསྐུམ་སྟེ་ཅུང་ཟད་བསྐྱོད། །ལྷ་རྣམས་འགུགས་པར་བྱེད་པའི་མཆོག །སྔགས་ཀྱང་། ཨོཾ་ཀུ་རུ་ཀུ་རུ་ས་མ་ཡ་ཨ་དྷི་པ་ཏི་ཧཱུཾ་
ཛཿསྭཱ་ཧཱ། ཟླ་པའི་ཁུ་ཚུར་བརྟན་བཅིངས་ནས། །གི་ཝང་དྲི་གསུམ་གྱེན་དུ་བསྒྲེང་། །དྲི་མ་གསུམ་པའི་ཚིག་རྣམས་ཀྱིས། །གསུམ་པར་གི་ཝང་དགོད་པར་བྱ། །ཨཱ་ཀཪྵ་ནི་ཧཱུཾ་ཕཊ། ཨོ་ཀ་ཀྐ་ཌྷ་ན་བཔྦནྡྷ་ན་ཁ་ཁྑཱད་ན་སརྦ་དུ་ཥྚཱ་ན་ཧ་ན་ཧ་ན། གྷཱ་ཏ་ཡ་གྷཱ་ཏ་ཡ། ཨ་མུ་ཀཾ་སྱཻ། ཨི་དཾ་ཀཱཪྱ་
སཱ་དྷཱ་ཡ། ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་ཛཿསྭཱ་ཧཱ། མཆོད་ཡོན་ཞབས་བསིལ་ལ་སོགས་དང་། །དམ་ཚིག་ཕྱག་རྒྱའང་བལྟ་བར་བྱ། །རྡོ་རྗེ་བཅིང་བ་ནང་བྱས་ནས། །དུ་བ་དྲི་གསུམ་རྩེ་མོ་སྦྱར། །དཀར་པོ་གི་ཝང་བསྐུམ་པ་ནི། །མདུང་གི་རྣམ་པར་བཟུང་བ་ནི། །དཀར་མིན་ཡན་ལག་ལ་
[100b]སོགས་པའི། །དམ་ཚིག་ཕྱག་རྒྱར་ཐུབ་པས་གསུངས། །ཨོཾ་ཨཱཿབྷེ་ར་ཝེ་བྷྱོ་དྲྀ་ཤྱ་ཛཿཧཱུཾ་བཾ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། རྡོ་རྗེ་ཐལ་མོ་བརྟན་བྱས་ནས། །ཐོད་པ་བཞིན་དུ་རྣམ་པར་དབྱེ། །ཞི་བ་མ་སོགས་དམ་ཚིག་བརྗོད། །ཕྱག་རྒྱ་འདི་ནི་ཐུབ་པས་གསུངས། །ཨོཾ་ཨཱཿཔཱི་
ཐ་ཨ་བསྠི་ཏ། །ཡོ་གི་ནཱི་དྲྀ་ཤྱ་ཛཿཧཱུཾ་བཾ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། སྟོབས་ཆེན་ལ་སོགས་ཕྱག་རྒྱ་འདི། །སེམས་མ་རྡོ་རྗེ་མ་ལས་བྱུང་། །ས་གདུགས་པདྨ་གྱེན་བསྒྲེང་སྟེ། །ཡེ་ཤེས་རྣམ་ཤེས་གྱེན་དུ་བསྒྲེང་། །ཨོཾ་ཨཱཿཀྵེ་ཏྲ་པཱ་ལེ་བྷྱོ་དྲྀ་ཤྱ་ཛཿཧཱུཾ་བཾ་ཧོཿ། ས་མ་ཡསྟྭཾ། ས་མ་
ཡོ྅ཧཾ། རབ་དང་མ་སོགས་ལྷ་མོ་རྣམས། སེམས་མ་རྡོ་རྗེའི་ཆོ་གས་བྱ། །ཨོཾ་ཨཱཿཀྵ་ཏྲ་ཨ་བྶྠི་ཏ་ཡོ་གི་ནཱི་དྲྀ་ཤྱ་ཛཿཧཱུཾ་བཾ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། ཉི་མ་ཟླ་བ་བརྐྱང་ནས་ཀྱང་། །འཇིགས་དང་རྣམ་ཤེས་ཡང་དག་སྦྱར། །ནག་པོ་དྲག་པོ་ལ་སོགས་པའི། །དམ་ཚིག་ཕྱག་རྒྱར་
འདི་གསུངས་སོ། །ཨོཾ་ཨཱཿལོ་ཀ་པཱ་ལེ་བྷྱོ་རྗོདྲྀ་ཤ་ཛཿཧཱུཾ་བཾ་ཧོཿ། ས་མ་ཡ་སྟྭཾ། ས་མ་ཡོ྅ཧཾ། པདྨ་དང་ནི་ཡེ་ཤེས་སྦྱར། །ལྷག་མ་གྱེན་གཞག་མདུང་ཐུང་སྟེ། །ཟླ་བའི་ལག་པར་ཐོད་པ་གནས། །རྒན་བྱད་ལ་སོགས་རབ་ཏུ་གྲགས། །ཨོཾ་ཨཱཿཤྨ་ཤཱ་ན་ཨ་བསྠི་ཏ་ཡོ་གི་ནཱི་དྲྀ་ཤྱ་ཛཿཧཱུཾ་བཾ་ཧོཿ།
ས་མ་ཡ་སྟྭཾ། ས་མ་ཡོ྅ཧཾ། དེ་ནས་ཉེར་སྤྱོད་ལྔ་རྣམས་ཀྱིས། །ཕྱི་རོལ་ལྷ་རྣམས་མཆོད་པར་བྱ། །སྒེག་མོ་ལ་སོགས་རྣམས་ཀྱིས་ཀྱང་། །དེ་བཞིན་ཉི་ཤུས་མཆོད་པར་བྱ། །འདི་ཡང་སྔགས་ཀྱང་ཉི་ཤུ་སྟེ། །མཆོད་པའི་རྗེས་སུ་རིམ་པ་བཞིན། པི་ཝང་གླིང་བུ་ཟངས་དུང་དང་། །འཁར་
རྔ་བསིལ་ཡབ་རྒྱལ་མཚན་དང་། །ཕ་ཊ་ཧ་དང་རྫ་རྔ་དང་། །གདུགས་དང་བླ་རེ་བ་དན་དང་། །གར་དང་བཞད་དང་སྒེག་པ་དང་། །ཁྲོ་དང་དྲག་ཤུལ་འཇིགས་རུང་དང་། །སྙིང་རྗེ་དང་ནི་སྙིང་སྟོབས་རྒྱུན། །རྨད་བྱུང་ཆོས་ནི་བརྟན་པའོ། །སྔགས་འདིས་པི་ཝང་ལ་སོགས་མཚོན། །ཟླ་བ་གྲི་གུག་ལྟར་
བྱས་ནས། །པི་ཝང་གྱེན་དུ་རྣམ་པར་བསྒྲེང་། །ཉི་མའི་ལག་པས་ཅུང་ཟད་གསོར། །པི་ཝང་དེ་ནི་སྒྲ་ཡི་མཆོག །ཁ་ཡི་གཡས་ཀྱི་ངོས་སུ་ནི། །ཟླ་བ་ཉི་མའི་ལག་གཉིས་གནས། །དེ་དག་དབྱུག་བཞིན་གྱེན་དུ་གཞག །གླིང་བུ་མ་ཡི་མཚན་ཉིད་འགྱུར། །རྡོ་རྗེ་བཅིངས་པ་བརྟན་བྱས་
[101a]ནས། །ས་གདུགས་པདྨ་རྩེ་མོ་སྦྱར། །ཁ་ཡི་འོག་ཏུ་གཞག་པར་བྱ། །འདི་ནི་ཟངས་དུང་མཚན་ཉིད་དོ། །ཟླ་བ་ཡིས་ནི་མཁར་རྔ་བཟུང་། །ཉི་མ་ཡིས་ཀྱང་དབྱུག་པ་ནི། །ལག་པས་བཟུང་ནས་བརྡུང་བར་བྱ། །འདི་ནི་འཁར་རྔའི་མཚན་ཉིད་བཤད། །ཉི་མའི་ལག་པས་གཡོབ་པར་བྱ། །
འདི་ནི་བསིལ་ཡབ་དུ་ནི་གྲགས། །རྒྱལ་མཚན་གཡས་ཀྱི་ངོས་སུ་ནི། །ཟླ་བ་ཉི་མས་གཟུང་བར་བྱ། །ཟླ་བ་ཉི་མ་ལག་གཉིས་ཀྱིས། །པ་ཊ་ཧ་ནི་བརྡུང་པར་བྱ། །ཟླ་ཉིའི་ལག་པས་བརྡུང་པར་བྱ། །འདི་ནི་རྫ་རྔའི་ཕྱག་རྒྱར་བཤད། །ཟླ་བའི་ཁུ་ཚུར་བརྟན་བྱས་ནས། །དེ་ཉིད་གི་ཝང་གྱེན་དུ་
གཞག །ཉི་མའི་ལག་པས་བཀབ་པ་ནི། །གདུགས་ཀྱི་ཕྱག་རྒྱར་རྒྱལ་བས་གསུངས། །གི་ཝང་དྲི་མ་གསུམ་པ་དང་། །དུ་བ་མ་དང་དཀར་པོའང་བརྐྱང་། །དེ་ཡིས་བླ་རེའི་རྣམ་པ་ནི། །བླ་རེའི་ཚུལ་དུ་བྲེ་བར་བྱ། །ཟླ་བའི་ཁུ་ཚུར་བརྟན་བཅིངས་ནས། །དབྱུག་པ་བཞིན་དུ་གི་ཝང་བསྒྲེང་། །
དཀར་པོ་དུ་བདག་གིས་བསྐོར། །བ་དན་དུ་ནི་རྒྱལ་བས་གསུངས། །གཡས་པའི་རྐེད་པའི་ཕྱོགས་སུ་ནི། །ཟླ་བའི་ལག་པ་འཕང་བར་བྱ། །ཉི་མའི་ལག་པ་གྱེན་དུ་སྟེ། །གར་མའི་རྣམ་པར་རབ་ཏུ་གནས། །ཉི་མའི་ལག་པ་བརྐྱང་ནས་ནི། །དཀར་པོ་ཡེ་ཤེས་ཕྲེང་བར་བྱ། །ཁ་ཡིས་རྩེ་མོར་
ལེགས་པར་བཟུང་། །འདི་ནི་བཞད་པའི་མཚན་ཉིད་བརྗོད། །ལག་པ་གཡས་པ་བརྐྱང་ནས་ནི། །པུས་མོ་བརླ་ཡི་སྟེང་དུ་གཞག །སྒེག་པ་ལ་སོགས་ཉམས་ཀྱིས་མཛེས། །གཡོན་གྱི་ངོས་སུ་རོལ་པར་བྱ། །ཟླ་བ་ཉི་མའི་ལག་གཉིས་ནི། །མདའ་ནི་འཕེན་པར་བྱེད་པའི་མཆོག །ཁྲོ་
བའི་ཕྱག་རྒྱར་ཀུན་ནས་བཤད། །བླ་ན་མེད་པའི་རྒྱལ་བས་གསུངས། །རྡོ་རྗེ་བཅིང་བ་བརྐྱང་ནས་ནི། །རྩེ་མོ་ས་ལ་གཞག་པར་བྱ། །དེ་ཡི་ང་རྒྱལ་ཡང་དག་ལྡན། །དྲག་ཤུལ་ཕྱག་རྒྱའི་རྣམ་པའོ། །གཡོན་པའི་ཁུ་ཚུར་བརྟན་བྱས་ནས། །གི་ཝང་ལག་ན་གྱེན་དུ་བསྒྲེང་། །ལག་པ་
གཡས་པ་བརྐྱང་ནས་ནི། །ཐལ་ལྕག་དང་ནི་ཡང་དག་ལྡན། །ཧཱུཾ་གི་ཡི་གེ་མཉམ་པར་བརྗོད། །འདི་ནི་འཇིགས་རུང་ཕྱག་རྒྱར་བཤད། །ནུ་མ་ལ་ནི་རེག་ཅིང་སྦྱར། །སྙིང་རྗེའི་ཕྱག་རྒྱར་དེ་བཞིན་ནོ། །ཀུན་ནས་འཁྱུད་པའི་ཚུལ་དུ་བྱ། །སྙིང་སྟོབས་རྒྱུན་གྱི་མིང་ཅན་ནོ། །ཕྱག་འཚལ་
[101b]ཐལ་མོ་བཅིངས་པ་ནི། །རྨད་དུ་བྱུང་བའི་ཆོས་སྟོན་པའོ། །ཐོག་མར་དཀྱིལ་འཁོར་ཐམས་ཅད་ལ། །ལྕེ་ལ་རྩེ་མོ་གཅིག་པ་སྟེ། །བདུད་རྩི་འགུགས་པ་ཡི་ནི་རཱ། །ཧཱུཾ་སྐྱེས་རྡོ་རྗེར་བསྒོམ་པར་བྱ། །རྡོ་རྗེ་ཁུ་ཚུར་བརྟན་བྱས་ནས། །རྒྱབ་དང་རྒྱབ་ཏུ་སྦྱར་བར་བྱ། །ས་གདུགས་
པདྨས་དཀྲིས་ནས་ནི། །དཀར་པོ་གི་ཝང་སྦྲེལ་བར་བྱ། །ཕྱག་རྒྱ་འདི་ནི་བཅིངས་པ་ཡིས། །ལྷ་རྣམས་མཉེས་པར་བྱེད་པའི་མཆོག །ཨོཾ་བཏྟཱ་ལི་བཏྟཱ་ལི་ས་མ་ཡ་ཨ་དྷི་པ་ཏི་ཧཱུཾ་ཛཿཨོཾ་བྷཀྵ་བཀྵ། སརྦ་ཡོ་གཱི་ཤྭ་རི་ཧཱུཾ་ཛཿསྭཱ་ཧཱ། ལག་པ་གཡས་པ་བརྐྱང་ནས་ནི། །པདྨ་ཡེ་ཤེས་ཀྱིས་
ནི་མནན། །གཏོར་མའི་སྣོད་ལ་རེག་ནས་ནི། །གཡོན་པ་སྡིགས་མཛུབ་གྱེན་དུ་བསྒྲེང་། །ཨོཾ་ཤིང་གཅིག་དང་ནི་དུར་ཁྲོད་དང་། །རི་བོ་དང་ནི་རི་སུལ་ཕུག །གྲང་གི་ངོས་དང་ལམ་དང་ཞིང་། །ཁྱད་པར་དུ་ནི་ཁང་སྟོང་དང་། །སྣོད་དང་ཐང་དང་ས་སྟོང་དང་། །ཁྱད་པར་གདོལ་པའི་ཁྱིམ་
ན་གནས། །ནག་པོ་དྲག་པོ་དྲག་ཆེན་པོ། །ལྷ་སྦྱིན་མཉམ་དུ་བསྟེན་པ་དང་། །དང་པོ་གཙིགས་དང་འཇིགས་བྱེད་དང་། །རྒ་ལས་འདས་དང་ལོག་འདྲེན་རྣམས། །རྒན་བྱད་མ་དང་དྲག་མོ་དང་། །འཇིགས་བྱེད་ལྷ་མོ་ཨུ་མས་བསྟོད། །རྒྱལ་དང་རྣམ་པར་རྒྱལ་ཉིད་དང་། །མི་ཐུབ་
གཞན་གྱིས་མི་ཐུབ་མ། །ནག་མོ་བཟང་མོ་ནག་ཆེན་མོ། །ནག་སྦོམ་མ་དང་རྣལ་འབྱོར་མ། །དབང་པོ་དང་ནི་ཟླ་བ་མོ། །དྲག་མོ་སྡང་མོ་འཆང་བ་མོ། །སུམ་ཅུ་རྩ་གསུམ་དབང་ཕྱུག་མ། །གཡོ་ལྡན་མ་དང་མར་མེ་མ། །འཇིབ་བྱེད་གྲོང་གནས་རྣལ་འབྱོར་མ། །དྲག་མོའི་གཟུགས་
དང་གཟུགས་ཆེན་མོ། །མཆེ་བ་གཙིགས་མ་ཐོད་ཆེན་མོ། །ཐོད་ཕྲེང་ཕྲེང་ཅན་ཁ་ཊྭཱཾ་མ། །སྦྲུལ་ཆེ་རལ་གྲི་དགྲ་སྟ་མ། །རྡོ་རྗེའི་ལག་ཅན་དེ་བཞིན་གཞུ། །རྡོ་རྗེ་ཆེན་པོ་བདེ་བ་ཆེ། །ལས་ཀུན་རྗེས་སུ་སྒྲུབ་བྱེད་མ། །སྦྱོར་བའི་དཀྱིལ་འཁོར་རྒྱལ་པོ་ཆེ། །དེ་བཞིན་རྡོ་རྗེ་དབང་ཕྱུག་གཙོ། །
དེ་བཞིན་གཤེགས་པའི་སྐུ་ཆེན་ཏེ། །རྡུལ་མེད་རྣལ་འབྱོར་འབྱིན་པ་པོ། །རྡོ་རྗེའི་དབང་མོ་བཀའ་ཡིས་ནི། །ཐམས་ཅད་ཀུན་ནས་འདིར་བྱོན་ཅིག །ཁ་ཁྑཱ་ད་ན་སརྦ་དུཥྚཱ་ན་ཧ་ན་ཧ་ན། གྷཱ་ཏ་ཡ་གྷཱ་ཏ་ཡ། ཨ་མུ་ཀ་སྱེ། ཨི་དཾ་ཀརྨ་སཱ་དྷ་ཡ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱ་ཧཱ། དེ་ནས་ཉེར་སྤྱོད་ལྔ་རྣམས་
[102a]ཀྱིས། །མཉམ་པར་གཞག་སྟེ་མཆོད་པར་བྱ། །རྡོ་རྗེ་དྲིལ་བུ་བཟུང་གྱུར་པས། །ལྷ་རྣམས་ཐམས་ཅད་མཉེས་པར་བྱ། །དེང་བདག་སེམས་དཔའ་ཆེན་པོ་མཆོག །དགའ་བ་ཆེན་པོ་མགུ་བ་ཆེ། །ཀུན་དུ་བཟང་པོ་ཀུན་གྱི་བདག །རྡོ་རྗེ་སྙེམས་མའི་བདག་པོའི་བདག །
ཐུགས་ཀྱི་རྡོ་རྗེ་ཏིང་འཛིན་མཆོག །རྡོ་རྗེ་སེམས་དཔའ་སྟོབས་པོ་ཆེ། །ཀུན་དུ་བཟང་པོ་སྤྱོད་པའི་མཆོག །བདུད་ནི་གསོད་ཅིང་འཇོམས་པར་བྱེད། །ཀུན་དུ་ཁྲོས་ཤིང་བྱང་ཆུབ་ཆེ། །སངས་རྒྱས་བྱང་ཆུབ་མཆོག་ཏུ་འཁྲུངས། །མཆོག་སྐྱེས་རྡོ་རྗེ་ཧཱུྃ་མཛད་དེ། །འཇིག་རྟེན་དབང་ཕྱུག་ནོར་
བུའི་འོད། །འདོད་ཆགས་ཆེན་པོ་བདེ་བ་ཆེ། །འདོད་དང་ཐར་པའི་ནོར་ཆེ་བ། །ལུས་གསུམ་སྲིད་གསུམ་མཆོག་གསུམ་སྟེ། །འཇིག་རྟེན་གསུམ་མཆོག་ཁམས་གསུམ་པ། །བརྟན་པ་ཡི་ནི་མཆོག་ཏུ་གསལ། །ཤིན་ཏུ་ཕྲ་དང་སྦོམ་པའི་ཚོགས། །གཡོ་བ་ཡི་ནི་རབ་མཆོག་བརྙེས། །
སྲིད་པ་འཁོར་བ་སྦྱོང་མཛད་པ། །ཐོག་མ་ཐ་མ་བར་མ་མེད། །ཐམས་ཅད་ཀྱི་ནི་ཐོག་མར་གནས། །སྙིང་པོ་ཕྱག་རྒྱ་རྣལ་འབྱོར་དང་། །མཆོད་ཆེན་དེ་ཉིད་དམ་ཚིག་ཉིད། །རྡོ་རྗེ་ཁྲོ་བོ་ཁྲོ་བ་ཆེ། །གསལ་བར་སྨྲ་བ་སྟེར་བ་པོ། །གདུག་པའི་མཆོག་ནི་འདུལ་བ་ཆེ། །དྲག་ཤུལ་གཟུགས་ཅན་
འཇིགས་པར་བྱེད། །དེ་བཞིན་གཤེགས་པའི་དངོས་གྲུབ་ཆེ། །ཆོས་དང་ལས་དང་སྟོབས་ཆེ་བ། །དམ་ཆོས་དམ་པའི་ལས་ཀྱི་ལམ། །བྱང་ཆུབ་སེམས་ནི་རྣམ་སྦྱོང་བྱེད། །ཐམས་ཅད་དག་པའི་པདྨ་ཆེ། །ཤེས་རབ་ཐབས་ཀྱི་ནོར་ཆེ་བ། །འདོད་ཆགས་དག་པའི་ཏིང་འཛིན་མཆོག །སྣ་ཚོགས་
ཆགས་པའི་དབང་ཕྱུག་ཆེ། །ནམ་མཁའ་མཐའ་ཡས་རྟག་པའི་དོན། །སེམས་ཅན་ཀུན་གྱི་སྟོབས་ཆེན་པོ། །དཔལ་ལྡན་འབྱོར་པ་འབྱོར་པའི་རྒྱལ། །བསམ་པ་ཐམས་ཅད་རྫོགས་མཛད་མ། །ཕྱག་འཚལ་ཁྱོད་ལ་བསྟོད་ཅིང་འདུད། །བདག་ཉིད་དད་པས་ཁྱོད་ལ་འདུད། །དེང་བདག་རྡོ་རྗེ་སེམས་
གྲུབ་མཛོད། །ཅེས་པས་དྲིལ་བུ་དཀྲོལ་བར་བྱ། །ཞེས་པ་གཏོར་མའི་ཆོ་གའོ། །སྔར་བཞིན་མཆོད་པ་ཐམས་ཅད་ཀྱིས། །ཁྱད་པར་དུ་ནི་མཆོད་པར་བྱ། །ཡི་གེ་བརྒྱ་པའི་སྔགས་ཀྱིས་ཀྱང་། །ལན་གསུམ་བརྗོད་པས་བཟོད་པར་གསོལ། །དཔའ་བོ་རྣལ་འབྱོར་རྣལ་འབྱོར་མ། །ཁྱད་
[102b]པར་དུ་ནི་མཁའ་འགྲོ་མས། །སྔགས་དམན་པ་དང་བྱ་བ་དམན། །དེ་ཀུན་བཟོད་པར་མཛད་དུ་གསོལ། །མཆོད་པ་བྱས་ནས་གདན་རྣམས་ཀྱང་། །ཐམས་ཅད་ལུས་ལ་གནས་པར་བྱ། །བཟའ་དང་བཅའ་དང་དེ་བཞིན་དུ། །བཏུང་བ་རྣམས་ཀྱང་ཚིམ་པར་བཏུང་། །བདུད་རྩིའི་སྣོད་ནི་
བཀང་ན་ནི། །ཉི་མའི་ལག་པར་གཞག་པར་བྱ། །རྣམ་ཤེས་མིང་མེད་དག་གིས་ནི། །སྔགས་པ་ཡིས་ནི་བསྲུང་བར་བྱ། །དེ་ལ་འདི་ནི་གསང་སྔགས་ཏེ། །ཨོཾ་ཧ་ཧོཿཧྲཱིཿཤྲཱིཾ་ཧཱུཾ་ཨཱཿསྭཱ་ཧཱ། །ལྕགས་ཀྱུ་ཡི་ནི་རྣམ་པ་རྣམས། །བྱེ་བྲག་ཏུ་ནི་རྣམ་པ་ལྔ། །ཟླ་བར་སྣོད་ནི་ཡང་དག་བཞག །ཉི་མའི་
ལག་པས་སྦྱང་བར་བྱ། །དེ་ལ་འདི་ནི་གསང་སྔགས་ཏེ། །ཤྲཱིཾ་ཧཱུཾ་གྷྲཾ་ཧཱུཾ་ཨཱཿསྭཱ་ཧཱ། ལས་ཀྱི་རྡོ་རྗེ་ཆོ་ག་ཤེས། །ལྕགས་ཀྱུའི་སྣོད་ནི་དབུལ་བར་བྱ། །ཚོགས་པའི་དཀྱིལ་འཁོར་མདུན་འགྲོ་བས། །དེ་ཉིད་ལྡན་པས་དབུལ་བར་བྱ། །པདྨའི་སྣོད་ནི་བཟུང་ནས་ནི། །བདུད་རྩིའི་བཅུད་ཀྱིས་རབ་ཏུ་
དགང་། །ཚིགས་བཅད་སྔགས་དང་ཕྱག་རྒྱ་བརྗོད། །ངོ་བོ་ཀུན་ལ་དབུལ་བར་བྱ། །འདི་རྣམས་ཆོས་རྣམས་བཟང་པོར་ལྟོས། །འདུས་པ་རྣམས་ལ་ཐེ་ཚོམ་མེད། །བྲམ་ཟེ་ཁྱི་དང་གདོལ་པ་རྣམས། །རང་བཞིན་གཅིག་པ་ཉིད་དུ་རོལ། །དེ་ལྟར་རྣམ་རིག་རྣལ་འབྱོར་པས། །པདྨའི་བསྐོར་བ་སྔོན་
དུ་བྱ། །ཉི་མ་ཡི་ནི་པདྨ་བཟུང་། །ཟླ་བས་རྡོ་རྗེ་སྦྱར་བར་བྱ། །དེ་ཉིད་རྣལ་འབྱོར་པས་བཟུང་སྟེ། །ཚིགས་བཅད་འདི་ནི་བརྗོད་པར་བྱ། །བདེ་གཤེགས་ཆོས་ལ་རིན་ཐང་མེད། །འདོད་ཆགས་ལ་སོགས་དྲི་མ་སྤངས། །གཟུང་དང་འཛིན་པ་རྣམ་བྲལ་བ། །དེ་ཁོ་ན་ཉིད་གུས་ཕྱག་འཚལ། །
དེང་ནས་བཟུང་སྟེ་རྣལ་འབྱོར་བདག །ལེགས་པར་མཉམ་གཞག་བསྒོམ་པར་བྱ། །ཉི་མའི་ལག་པ་དགོད་པ་ནི། །ས་བོན་ཡུམ་གཅིག་འོད་འཕྲོ་བ། །ཡི་གེ་ཉིས་འགྱུར་གསང་སྔགས་ནི། །ཐིག་ལེ་དང་ལྡན་ཀུན་ནས་འབར། །ཟླ་ཕྱེད་དང་མཚུངས་སྣོད་དབུས་སུ། །ཟླ་བའི་
དངོས་པོ་དང་འདྲ་བར། །ཨོཾ་ཡིག་དབུས་སུ་དགོད་པར་བྱ། །རྣམ་པ་ལྔ་ཡིས་རྣམ་པར་བརྒྱན། །མིང་མེད་མཐེ་བོང་རྡོ་རྗེ་ཡིས། །ཡི་གེ་རྣམས་ནི་བསྲུབ་བར་བྱ། །སྤོས་མ་ལ་སོགས་སྔགས་གསུམ་གྱིས། །ལྷ་མོ་གསུམ་ནི་རྣམ་པར་བསྒོམ། །དེ་ཡི་ལྕེ་ཡི་རྩེ་མོ་དང་། །
[103a]སྙིང་ག་སྤྱི་བོ་དཔྲལ་བར་དབུལ། །ཕྱི་ནས་ཇི་ལྟར་བདེ་བར་བྱ། །གཞན་དང་གཞན་ལའང་བལྟ་བྱ་ཞིང་། །དེ་ལྟར་གཞན་དང་གཞན་ཚིམ་བྱ། །ཐ་མལ་ང་རྒྱལ་མི་བྱ་ཞིང་། །ཤེས་རབ་ཐབས་ཀྱི་རང་བཞིན་གྱིས། །ལྷ་རྣམས་དྲན་པར་བྱ་བ་མཆོག །ཇི་ལྟར་
བདེ་བས་བདེ་བ་ནི། །ཇི་ལྟར་འདོད་བཞིན་གནས་པར་བྱ། །སྤྲོ་དང་བསྡུ་བའི་དངོས་པོ་རྣམས། །གང་ཚེ་དུས་སུ་གཤེགས་གསོལ་བྱ། །སྦྱང་པར་བྱ་བའི་ལས་གང་ཞིག །གཏོར་མ་སྣོད་དུ་བསམས་ནས་ནི། །ཉེར་སྤྱོད་ལྔ་ཡིས་མཆོད་པར་བྱ། །དང་པོར་དྲི་ལ་སོགས་པས་མཆོད། །
ཁ་ནི་བདུད་རྩིས་བཀང་ནས་ནི། །སྣོད་ཀྱི་ནང་དུ་བླུགས་པར་བྱ། །རྡོ་རྗེ་ཁུ་ཚུར་གཉིས་བཅིངས་ནས། །དཀར་པོ་གི་ཝང་བསྒྲེང་བར་བྱ། །དེ་ཡི་རྩེ་མོ་གཉིས་བསྐུལ་ནས། །ཁ་ཡི་ངོས་སུ་གཞག་པར་བྱ། །ས་གདུགས་པདྨའི་སོར་མོ་གཉིས། །ཁ་རུ་བཅུག་སྟེ་གཞག་པར་བྱ། །
དུད་སོལ་མ་ཡི་ཕྱག་རྒྱ་ཆེ། །སྡང་བ་ཐམས་ཅད་འགུགས་པར་བྱེད། །ཨོཾ་གུ་རུ་རུ་བཏྟཱ་ལི། །མ་ཧཱ་བཏྟཱ་ལི། །སིདྡྷི་མུ་ཁཾ་སྨ་ཤཱ་ནི་པ་སི་ནི་པེ་ཏ་མུ་ཁེ། རུ་དྷི་ར་པྲི་ཡེ། ཙཎྜ་ཀ་རཱ་ལཱི་ནི་ས་མ་ཡོ་རཀྵི་ཏེ། ཡོ་གེ་ཨཾ་བ་ར། །ཀི་ལི་ཀི་ལི། ཀི་ལི་རཱ་བེ། པི་དྲི་བ་ན། མ་དྷྱེ་བྷུནྫ་ཧ་བྷཀྵ་ཧ། ས་ཧ་
ག་ན་དུ་ཏ། དྷུ་མཱཾ་ག་རི། ཏིཥྛ་སྭ་ཀུ་རུ་ཀུ་རུ། གྲྀཧྞ་གྲྀཧྞ་གྲྀཧྞ་ཧཱུཾ་ཧཱུཾ་ཧཱུཾ། སརྦ་དུཥྚཱ་ནི། བྷཀྵ་བྷཀྵ། ཧ་ན་ཧ་ན། པ་ཙ་པ་ཙ། ཕྲེཾ་ཕྲེཾ། ཕྲོཾ་ཕྲོཾ། ཕྲཾ་ཕཊ་སྭཱ་ཧཱ། བཞི་མདོ་དང་ནི་གཤིན་རྗེའི་ནག །རི་དང་ཤིང་གཅིག་ཆུ་ཀླུང་ཆེར། །ཉེར་སྤྱོད་ལྔ་ཡིས་མཆོད་ནས་ནི། །སེ་གོལ་གསུམ་ནི་
བརྡབ་པར་བྱ། །ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང་། །སླར་ཡང་འབྱོན་པར་མཛད་དུ་གསོལ། །ཨོཾ་ཨཱཿབཛྲ་མུཿསེམྶ་ཅན་ཀུན་དང་སྲོག་ཆགས་ཀུན། །ཁྱེད་ཅག་བདེ་དང་ལྡན་གྱུར་ཅིག །སེམས་ཅན་
ཐམས་ཅད་ནད་མེད་པ། །གང་གིས་ལམ་གྱིས་འགྲོ་བ་ཡིས། །སངས་རྒྱས་ཉིད་ནི་མྱུར་ཐོབ་ཤོག །མ་བསྒྲལ་བ་རྣམས་བསྒྲལ་བར་བགྱི། །མ་གྲོལ་བ་རྣམས་བདག་གིས་དགྲོལ། །དེ་ལྟར་རྗེས་སུ་བརྩེ་བཞིན་པས། །རྣལ་འབྱོར་བསྟན་བཅོས་བདག་གིས་བགྱིའོ། །དེ་ནས་རྡོ་རྗེ་ཁུ་ཚུར་
[103b]སྙིང་གར་བཞག་སྟེ། །ཉི་མའི་ལག་པ་བརྐྱང་ནས་གཞག་པར་བྱའོ། །ཨོཾ་གཙྪ་གཙྪ་བྷུར་བྷུ་ཝ་ན་སྭཿསྭཱ་ཧཱ། ཞེས་བརྗོད་ནས་འཇིག་རྟེན་ལས་འདས་པ་རྣམས་གཤེགས་སུ་གསོལ་བར་བྱའོ། །དེ་ནས་འཇིག་རྟེན་པ་རྣམས་ནི། ཨོཾ་སརྦ་དུཥྚཱ་ན། གྲྀཧྞ་གྲྀཧྞ། གཙྪ་པུ་ནཱ་རཱ་ག་མ་ནཱ་ཡ་ཧཱུཾ་ཕཊ་
སྭཱ་ཧཱ། ཞེས་བརྗོད་དེ། སེ་གོལ་གསུམ་བརྡབས་ནས་གཤེགས་སུ་གསོལ་བར་བྱའོ་ཞེས་པ་གདན་བཞི་ཆེན་པོའི་རྒྱུད་ཀྱི་རྒྱལ་པོ་ལས་ཕྱུང་བ། །བདག་གི་གདན་དཔལ་རྣལ་འབྱོར་ནམ་མཁའི་སྒྲུབ་ཐབས་ཀྱི་ཆོ་ག །བླ་མ་དམ་པ་རྣམས་ཀྱི་མན་ངག་ལྟར་ཤིན་ཏུ་རྒྱས་པར་བཀོད་ཅིང་། སྒྲུབ་
ཐབས་འབྲིང་པོ་དང་བསྡུས་པ་ཡང་ཤུགས་ལས་རྟོགས་པར་འགྱུར་བས་རྨད་དུ་བྱུང་བའི་གདམས་པ་འདི་ནི་བལ་པོའི་པཎྜི་ཏ་ཆེན་པོ་ཛ་ག་ཏ་ཨཱ་ནནད་ཛཱི་བ་བྷ་དྲས་མཛད་པ་རྫོགས་སོ།། །།སྒྲུབ་ཐབས་འདི་ཉིད་དང་མཐུན་པའི་བཀའ་ལུང་སྔོན་ཆད་བོད་དུ་མི་སྣང་བ་ལས། །ཛ་ག་ཏ་ཨཱ་
ནནྡའི་སྲས་ཀྱི་ཐུ་བོ། །པཎྜི་ཏ་མ་ཧཱ་བོ་དྷི་ལས་ལེགས་པར་མནོས་ཤིང་། །བཀའ་ལུང་མི་འཆད་པར་བྱ་བའི་དོན་དུ། པཎྜི་ཏའི་ཕྱག་ནས་རྒྱ་དཔེ་གདན་དྲང་ཞིང་། །བཀའ་ལུང་དོན་དུ་གཉེར་བ་མང་པོས་ཀྱང་གསོལ་བ་འདེབས་པའི་ངོར། །གསུང་རབ་དགོངས་འགྲེལ་དང་བཅས་པའི་བཀའ་ལུང་
མན་ངག་དུ་མས་ཉེ་བར་སྤྲས་པའི་དགེ་བའི་བཤེས་གཉེན་དམ་པ་བླ་མ་འཕགས་པའི་བཀས་བསྐུལ་བ་ལ་བརྟེན་ནས་ཁམས་གསུམ་གྱི་བླ་མ་དུས་གསུམ་གྱི་སངས་རྒྱས་ཐམས་ཅད་ཀྱི་ངོ་བོ་ཆོས་ཀྱི་རྗེ། བོད་ཀྱི་པཎྜི་ཏ་མ་ཏི་དྷྭ་ཛ་ཤྲཱི་བྷ་དྲ་དང་། དཔལ་ལྡན་བྱང་ཆུབ་རྩེ་མོའི་བཀའ་དྲིན་གྱིས་བསྐྱངས་པའི་
ལོ་ཙཱ་བའི་མིང་ཙམ་འཛིན་པ་དཔལ་ལྡན་སྨྲ་བའི་སེང་གེས་ཚིག་དང་དོན་གྱི་ཆ་ལ་ལེགས་པར་དཔྱད་ནས། དཔལ་ས་སྐྱའི་གཙུག་ལག་ཁང་ཆེན་པོར་ལེགས་པར་བསྒྱུར་བའོ། །